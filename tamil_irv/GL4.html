<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>கலாத்தியர் 4 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="GL.html">Chapter List</a><a class="location" href="GL.html">கலாத்தியர் 4</a><a class="prev" href="GL3.html">&lt;</a>
<a class="home" href="../index.html">&#9776;</a> 
<a class="next" href="GL5.html">&gt;</a>
</div></div>
<div class="section chapter GL GL4 tamil_irv tam " dir="ltr" lang="tam" data-id="GL4" data-nextid="GL5" data-previd="GL3"><br>
<div class="c">4</div>
<div class="p">
<span class="v-num v-1 " data-id="bibleJsn">1&nbsp;</span><span class="v GL4_1" data-id="GL4_1">பின்னும் நான் சொல்லுகிறது என்னவென்றால், வாரிசானவன் எல்லாவற்றிற்கும் எஜமானாக இருந்தும், அவன் சிறுபிள்ளையாக இருக்கும் காலம்வரைக்கும், அவனுக்கும் அடிமையானவனுக்கும் வித்தியாசம் இல்லை.</span>
<span class="v-num v-2 " data-id="bibleJsn">2&nbsp;</span><span class="v GL4_2" data-id="GL4_2">தகப்பன் குறித்த காலம்வரைக்கும் அவன் காப்பாளருக்கும் வீட்டு விசாரணைக்காரர்களுக்கும் கீழ்ப்பட்டிருக்கிறான்.</span>
<span class="v-num v-3 " data-id="bibleJsn">3&nbsp;</span><span class="v GL4_3" data-id="GL4_3">அப்படியே நாமும் சிறுபிள்ளைகளாக இருந்தகாலத்தில் இந்த உலகத்தின் வழிபாடுகளுக்கு அடிமைப்பட்டவர்களாக இருந்தோம்.</span>
<span class="v-num v-4 " data-id="bibleJsn">4&nbsp;</span><span class="v GL4_4" data-id="GL4_4">நாம் புத்திரசுவிகாரத்தை அடைவதற்காக நியாயப்பிரமாணத்திற்குக் கீழ்ப்பட்டவர்களை மீட்டுக்கொள்ளத்தக்கதாக,</span>
<span class="v-num v-5 " data-id="bibleJsn">5&nbsp;</span><span class="v GL4_5" data-id="GL4_5">காலம் நிறைவேறினபோது, பெண்ணிடத்தில் பிறந்தவரும் நியாயப்பிரமாணத்திற்குக் கீழானவருமாகிய தம்முடைய குமாரனை தேவன் அனுப்பினார்.</span>
<span class="v-num v-6 " data-id="bibleJsn">6&nbsp;</span><span class="v GL4_6" data-id="GL4_6">மேலும் நீங்கள் பிள்ளைகளாக இருக்கிறதினால், அப்பா, பிதாவே! என்று கூப்பிடுவதற்காக தேவன் தமது குமாரனுடைய ஆவியை உங்களுடைய இருதயங்களில் அனுப்பினார்.</span>
<span class="v-num v-7 " data-id="bibleJsn">7&nbsp;</span><span class="v GL4_7" data-id="GL4_7">ஆகவே, இனி நீ அடிமையாக இல்லாமல் அவருடைய பிள்ளையாக இருக்கிறாய்; நீ அவருடைய பிள்ளையென்றால், கிறிஸ்து மூலமாக தேவனுடைய வாரிசாகவும் இருக்கிறாய்.</span>
</div>
<div class="s">கலாத்தியர்கள்மீதான பவுலின் கரிசனை</div>
<div class="p">
<span class="v-num v-8 " data-id="bibleJsn">8&nbsp;</span><span class="v GL4_8" data-id="GL4_8">நீங்கள் தேவனை அறியாமல் இருந்தபோது, சுபாவத்தின்படி தேவர்களாக இல்லாதவர்களுக்கு அடிமைகளாக இருந்தீர்கள்.</span>
<span class="v-num v-9 " data-id="bibleJsn">9&nbsp;</span><span class="v GL4_9" data-id="GL4_9">இப்பொழுதோ நீங்கள் தேவனை அறிந்திருக்க அல்லது தேவனாலே அறியப்பட்டிருக்க, பெலன் இல்லாததும் வெறுமையானதுமான அந்த வழிபாடுகளுக்கு நீங்கள் மீண்டும் திரும்பி, மீண்டும் அவைகளுக்கு அடிமைகளாவதற்கு விரும்புகிறது ஏன்?</span>
<span class="v-num v-10 " data-id="bibleJsn">10&nbsp;</span><span class="v GL4_10" data-id="GL4_10">நாட்களையும், மாதங்களையும், காலங்களையும், வருடங்களையும் கடைபிடித்து வருகிறீர்களே.</span>
<span class="v-num v-11 " data-id="bibleJsn">11&nbsp;</span><span class="v GL4_11" data-id="GL4_11">நான் உங்களுக்காகப் பிரயாசப்பட்டது வீணாகப் போனதோ என்று உங்களைக்குறித்துப் பயந்திருக்கிறேன்.</span>
<span class="v-num v-12 " data-id="bibleJsn">12&nbsp;</span><span class="v GL4_12" data-id="GL4_12">சகோதரர்களே, என்னைப்போல மாறுங்கள் என்று உங்களை வேண்டிக்கொள்ளுகிறேன்; நான் உங்களைப்போலும் ஆனேனே. எனக்கு நீங்கள் அநியாயம் எதுவும் செய்யவில்லை.</span>
<span class="v-num v-13 " data-id="bibleJsn">13&nbsp;</span><span class="v GL4_13" data-id="GL4_13">உங்களுக்குத் தெரிந்திருக்கிறபடி, நான் என்னுடைய சரீர பலவீனத்தினிமித்தம் முதலாம்முறை உங்களுக்கு நற்செய்தியைப் பிரசங்கித்தேன்.</span>
<span class="v-num v-14 " data-id="bibleJsn">14&nbsp;</span><span class="v GL4_14" data-id="GL4_14">அப்படி இருந்தும், என் சரீரத்தில் இருக்கிற பெலவீனம் உங்களுக்கு சோதனையாக இருந்தாலும் நீங்கள் என்னை வெறுக்காமலும், தள்ளிவிடாமலும், தேவதூதனைப்போலவும், கிறிஸ்து இயேசுவைப்போலவும் ஏற்றுக்கொண்டீர்கள்.</span>
<span class="v-num v-15 " data-id="bibleJsn">15&nbsp;</span><span class="v GL4_15" data-id="GL4_15">அப்பொழுது நீங்கள் கொண்டிருந்த ஆனந்தபாக்கியம் எங்கே? உங்களுடைய கண்களைப் பிடுங்கி எனக்குக் கொடுக்கமுடியும் என்றால், அதையும் செய்திருப்பீர்கள் என்று உங்களுக்குச் சாட்சியாக இருக்கிறேன்.</span>
<span class="v-num v-16 " data-id="bibleJsn">16&nbsp;</span><span class="v GL4_16" data-id="GL4_16">நான் உங்களுக்குச் சத்தியத்தைச் சொன்னதினாலே உங்களுக்கு எதிரியாக ஆனேனோ?</span>
<span class="v-num v-17 " data-id="bibleJsn">17&nbsp;</span><span class="v GL4_17" data-id="GL4_17">அவர்கள் வைராக்கியத்தோடு உங்களைத் தேடுகிறார்கள்; ஆனாலும் நல்லமனதோடு அப்படிச் செய்யாமல், நீங்கள் என்னைவிட்டுவிட்டு, அவர்களை வைராக்கியத்தோடு பின்பற்றவேண்டும் என்று விரும்புகிறார்கள்.</span>
<span class="v-num v-18 " data-id="bibleJsn">18&nbsp;</span><span class="v GL4_18" data-id="GL4_18">நல்லக் காரியத்திற்காக, நான் உங்களோடு இருக்கும்பொழுது மட்டுமில்லை, எப்பொழுதும் வைராக்கியம் கொள்வது நல்லதுதான்.</span>
<span class="v-num v-19 " data-id="bibleJsn">19&nbsp;</span><span class="v GL4_19" data-id="GL4_19">என் சிறுப்பிள்ளைகளே, கிறிஸ்து உங்களுக்குள் உருவாகும்வரைக்கும் உங்களுக்காக மீண்டும் கர்ப்பவேதனைப்படுகிறேன்;</span>
<span class="v-num v-20 " data-id="bibleJsn">20&nbsp;</span><span class="v GL4_20" data-id="GL4_20">உங்களைக்குறித்து நான் சந்தேகப்படுகிறதினால், நான் இப்பொழுது உங்களிடம் வந்து, வேறுவிதமாகப் பேச விரும்புகிறேன்.</span>
</div>
<div class="s">ஆகாரும் சாராளும்</div>
<div class="p">
<span class="v-num v-21 " data-id="bibleJsn">21&nbsp;</span><span class="v GL4_21" data-id="GL4_21">நியாயப்பிரமாணத்திற்குக் கீழ்ப்பட்டிருக்க விரும்புகிற நீங்கள் நியாயப்பிரமாணம் சொல்லுகிறதைக் கேட்கவில்லையா? இதை எனக்குச் சொல்லுங்கள்.</span>
<span class="v-num v-22 " data-id="bibleJsn">22&nbsp;</span><span class="v GL4_22" data-id="GL4_22">ஆபிரகாமுக்கு இரண்டு குமாரர்கள் இருந்தார்கள் என்று எழுதியிருக்கிறது; ஒருவன் அடிமையான பெண்ணுக்கும் மற்றொருவன் சுதந்திரமான பெண்ணுக்கும் பிறந்தவன்.</span>
<span class="v-num v-23 " data-id="bibleJsn">23&nbsp;</span><span class="v GL4_23" data-id="GL4_23">அடிமையானவளுக்குப் பிறந்தவன் சரீரத்தின்படி பிறந்தான், சுதந்திரமுள்ளவளுக்குப் பிறந்தவன் வாக்குத்தத்தத்தின்படி பிறந்தான்.</span>
<span class="v-num v-24 " data-id="bibleJsn">24&nbsp;</span><span class="v GL4_24" data-id="GL4_24">இவைகள் ஞான அர்த்தம் உள்ளவைகள்; அந்த இரண்டு பெண்களும் இரண்டு ஏற்பாடுகளாம்; ஒன்று சீனாய்மலையில் உண்டான ஏற்பாடு, அது அடிமைத்தனத்திற்குள்ளாகக் குழந்தைப் பெறுகிறது, அது ஆகார் என்பவள் தானே.</span>
<span class="v-num v-25 " data-id="bibleJsn">25&nbsp;</span><span class="v GL4_25" data-id="GL4_25">ஆகார் என்பது அரபிதேசத்தில் உள்ள சீனாய்மலை; அந்த ஆகார் இப்பொழுது இருக்கிற எருசலேமுக்கு அடையாளம்; ஏனென்றால், இவள் தன் பிள்ளைகளோடு அடிமைப்பட்டிருக்கிறாளே.</span>
<span class="v-num v-26 " data-id="bibleJsn">26&nbsp;</span><span class="v GL4_26" data-id="GL4_26">மேலான எருசலேமோ சுதந்திரம் உள்ளவள், அவளே நம்மெல்லோருக்கும் தாயானவள்.</span>
<span class="v-num v-27 " data-id="bibleJsn">27&nbsp;</span><span class="v GL4_27" data-id="GL4_27">அந்தப்படி பிள்ளைபெறாத மலடியே, மகிழ்ந்திரு; கர்ப்பவேதனைப்படாதவளே, மகிழ்ச்சியாக எழும்பி ஆர்ப்பரி; கணவன் உள்ளவளைவிட மலடியான பெண்ணுக்கே அதிக பிள்ளைகள் உண்டு என்று எழுதியிருக்கிறது.</span>
<span class="v-num v-28 " data-id="bibleJsn">28&nbsp;</span><span class="v GL4_28" data-id="GL4_28">சகோதரர்களே, நாம் ஈசாக்கைப்போல வாக்குத்தத்தத்தின் பிள்ளைகளாக இருக்கிறோம்.</span>
<span class="v-num v-29 " data-id="bibleJsn">29&nbsp;</span><span class="v GL4_29" data-id="GL4_29">ஆனாலும் சரீரத்தின்படி பிறந்தவன் ஆவியின்படி பிறந்தவனை அப்பொழுது துன்பப்படுத்தினதுபோல, இப்பொழுதும் நடந்துவருகிறது.</span>
<span class="v-num v-30 " data-id="bibleJsn">30&nbsp;</span><span class="v GL4_30" data-id="GL4_30">அதைக்குறித்து வேதம் என்ன சொல்லுகிறது: அடிமையானவளின் மகன் சுதந்திரமுள்ளவளுடைய மகனோடு வாரிசாக இருப்பதில்லை; ஆகவே, அடிமையானவளையும், அவளுடைய மகனையும் வெளியே தள்ளு என்று சொல்லுகிறது.</span>
<span class="v-num v-31 " data-id="bibleJsn">31&nbsp;</span><span class="v GL4_31" data-id="GL4_31">இப்படியிருக்க, சகோதரர்களே, நாம் அடிமையானவளுக்குப் பிள்ளைகளாக இல்லாமல், சுதந்திரமுள்ளவளுக்கே பிள்ளைகளாக இருக்கிறோம்.</span>
</div>

</div><br>
<div class="footnotes">

</div>


</div></div>
</body>


</html>