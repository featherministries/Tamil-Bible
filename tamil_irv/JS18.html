<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>யோசுவா 18 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="JS.html">Chapter List</a><a class="location" href="JS.html">யோசுவா 18</a><a class="prev" href="JS17.html">&lt;</a>
<a class="home" href="../index.html">&#9776;</a> 
<a class="next" href="JS19.html">&gt;</a>
</div></div>
<div class="section chapter JS JS18 tamil_irv tam " dir="ltr" lang="tam" data-id="JS18" data-nextid="JS19" data-previd="JS17"><br>
<div class="c">18</div>
<div class="s">மீதமுள்ள தேசத்தின் பிரிவுகள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v JS18_1" data-id="JS18_1">இஸ்ரவேல் மக்களின் சபையெல்லாம் சீலோவிலே கூடி, அங்கே ஆசரிப்புக் கூடாரத்தை அமைத்தார்கள். தேசம் அவர்களின் வசமானது.</span>
<span class="v-num v-2 " data-id="bibleJsn">2&nbsp;</span><span class="v JS18_2" data-id="JS18_2">இஸ்ரவேல் மக்களில் தங்களுடைய பங்குகளை இன்னும் பங்கிட்டுக்கொள்ளாத ஏழு கோத்திரங்கள் இருந்தன.</span>
<span class="v-num v-3 " data-id="bibleJsn">3&nbsp;</span><span class="v JS18_3" data-id="JS18_3">ஆகவே யோசுவா இஸ்ரவேல் மக்களை நோக்கி: உங்களுடைய பிதாக்களின் தேவனாகிய கர்த்தர் உங்களுக்குக் கொடுத்த தேசத்தைச் சுதந்தரித்துக்கொள்வதற்கு, நீங்கள் எதுவரைக்கும் அசதியாக இருப்பீர்கள்.</span>
<span class="v-num v-4 " data-id="bibleJsn">4&nbsp;</span><span class="v JS18_4" data-id="JS18_4">கோத்திரத்திற்கு மும்மூன்று மனிதர்களைத் தெரிந்துகொள்ளுங்கள்; அவர்கள் எழுந்து புறப்பட்டு, தேசத்திலே சுற்றித்திரிந்து அதைத் தங்கள் பங்குகளுக்குத்தக்கதாக விபரமாக எழுதி, என்னிடம் கொண்டுவரும்படி அவர்களை அனுப்புவேன்.</span>
<span class="v-num v-5 " data-id="bibleJsn">5&nbsp;</span><span class="v JS18_5" data-id="JS18_5">அதை ஏழு பங்குகளாகப் பங்கிடுவார்கள்; யூதா வம்சத்தார்கள் தெற்கே இருக்கிற தங்களுடைய எல்லையிலும், யோசேப்பு வம்சத்தார்கள் வடக்கே இருக்கிற தங்களுடைய எல்லையிலும் நிலைத்திருக்கட்டும்.</span>
<span class="v-num v-6 " data-id="bibleJsn">6&nbsp;</span><span class="v JS18_6" data-id="JS18_6">நீங்கள் தேசத்தை ஏழு பங்குகளாக விவரித்து எழுதி, இங்கே என்னிடம் கொண்டுவாருங்கள்; அப்பொழுது இந்த இடத்திலே நம்முடைய தேவனாகிய கர்த்தருடைய சந்நிதியில் உங்களுக்காகச் சீட்டுப்போடுவேன்.</span>
<span class="v-num v-7 " data-id="bibleJsn">7&nbsp;</span><span class="v JS18_7" data-id="JS18_7">லேவியர்களுக்கு உங்கள் நடுவே பங்கு இல்லை; கர்த்தருடைய ஆசாரியத்துவமே அவர்களின் பங்கு; காத்தும் ரூபனும் மனாசேயின் பாதிக் கோத்திரமும் யோர்தானுக்கு மறுபுறத்திலே கிழக்கே கர்த்தரின் ஊழியக்காரனாகிய மோசே தங்களுக்குக் கொடுத்த தங்கள் பங்குகளைப் பெற்றுவிட்டார்கள் என்றான்.</span>
<span class="v-num v-8 " data-id="bibleJsn">8&nbsp;</span><span class="v JS18_8" data-id="JS18_8">அப்பொழுது அந்த மனிதர்கள் எழுந்து புறப்பட்டுப்போனார்கள்; தேசத்தைக் குறித்து விபரம் எழுதப்போகிறவர்களை யோசுவா நோக்கி: நீங்கள் போய், தேசத்திலே சுற்றித்திரிந்து, அதின் விபரத்தை எழுதி, என்னிடம் திரும்பிவாருங்கள்; அப்பொழுது இங்கே சீலோவிலே கர்த்தருடைய சந்நிதியில் உங்களுக்காகச் சீட்டுப்போடுவேன் என்று சொன்னான்.</span>
<span class="v-num v-9 " data-id="bibleJsn">9&nbsp;</span><span class="v JS18_9" data-id="JS18_9">அந்த மனிதர்கள் போய், தேசம் எங்கும் அந்தந்தப் பட்டணங்களின்படியே ஏழுபங்குகளாக ஒரு புத்தகத்தில் எழுதிக்கொண்டு, சீலோவில் இருக்கிற முகாமிலே யோசுவாவிடத்திற்கு வந்தார்கள்.</span>
<span class="v-num v-10 " data-id="bibleJsn">10&nbsp;</span><span class="v JS18_10" data-id="JS18_10">அப்பொழுது யோசுவா அவர்களுக்காகச் சீலோவிலே கர்த்தருடைய சந்நிதியில் சீட்டுப்போட்டு, அங்கே இஸ்ரவேல் மக்களின் பங்குவீதப்படி அவர்களுக்கு தேசத்தைப் பங்கிட்டான்.</span>
</div>
<div class="s">பென்யமீன் கோத்திரத்தார்களின் பங்கு</div>
<div class="p">
<span class="v-num v-11 " data-id="bibleJsn">11&nbsp;</span><span class="v JS18_11" data-id="JS18_11">பென்யமீன் கோத்திரத்திற்கு அவர்களுடைய வம்சங்களின்படியே அவர்களுக்குச் சீட்டு விழுந்தது; அவர்கள் பங்கு வீதத்தின் எல்லையானது யூதா வம்சத்தார்களுக்கும் யோசேப்பு வம்சத்தார்களுக்கும் நடுவில் இருந்தது.</span>
<span class="v-num v-12 " data-id="bibleJsn">12&nbsp;</span><span class="v JS18_12" data-id="JS18_12">அவர்களுடைய வட எல்லை, யோர்தானிலிருந்து வந்து, எரிகோவிற்கு வடக்குப் பக்கமாகச் சென்று, அதன்பின் மேற்கே மலையில் ஏறி, பெத்தாவேன் வனாந்திரத்தில் போய் முடியும்.</span>
<span class="v-num v-13 " data-id="bibleJsn">13&nbsp;</span><span class="v JS18_13" data-id="JS18_13">அங்கேயிருந்து அந்த எல்லை, பெத்தேலாகிய லூசுக்கு வந்து, லூசுக்குத் தெற்குப் பக்கமாகப் போய், அதரோத்அதாருக்குக் கீழே உள்ள பெத்தொரோனுக்குத் தெற்கே இருக்கிற மலையருகே இறங்கும்.</span>
<span class="v-num v-14 " data-id="bibleJsn">14&nbsp;</span><span class="v JS18_14" data-id="JS18_14">அங்கேயிருந்து எல்லை மேற்குமூலைக்குப் பெத்தொரோனுக்கு எதிரே தெற்காக இருக்கிற மலைக்குத் தென்புறமாகப் போய்த் திரும்பி, கீரியாத்பாகால் என்னப்பட்ட யூதா கோத்திரத்தார்களின் பட்டணமாகிய கீரியாத்யெயாரீம் அருகே போய் முடியும்; இது மேற்கு எல்லை.</span>
<span class="v-num v-15 " data-id="bibleJsn">15&nbsp;</span><span class="v JS18_15" data-id="JS18_15">தென் எல்லை கீரியாத்யெயாரீமின் முடிவில் இருக்கிறது; அங்கேயிருந்து எல்லை மேற்கே போய், நெப்தோவாவின் நீரூற்றிற்குச் சென்று,</span>
<span class="v-num v-16 " data-id="bibleJsn">16&nbsp;</span><span class="v JS18_16" data-id="JS18_16">அங்கேயிருந்து இராட்சதர்களின் பள்ளத்தாக்கில் வடக்கே இருக்கிற இன்னோமுடைய மகன்களின் பள்ளத்தாக்கிற்கு எதிரான மலையடிவாரத்திற்கு இறங்கி, அப்புறம் தெற்கே எபூசியர்களுக்குப் பக்கமான இன்னோமின் பள்ளத்தாக்கிற்கும், அங்கேயிருந்து என்ரொகேலுக்கும் இறங்கிவந்து,</span>
<span class="v-num v-17 " data-id="bibleJsn">17&nbsp;</span><span class="v JS18_17" data-id="JS18_17">வடக்கே போய், என்சேமேசுக்கும், அங்கேயிருந்து அதும்மீம் மேட்டுக்கு எதிரான கெலிலோத்திற்கும், அங்கேயிருந்து ரூபனின் மகனாகிய போகனின் கல்லிடம் இறங்கிவந்து,</span>
<span class="v-num v-18 " data-id="bibleJsn">18&nbsp;</span><span class="v JS18_18" data-id="JS18_18">அராபாவுக்கு எதிரான வடக்குப்பக்கமாகப் போய், அராபாவுக்கு இறங்கும்.</span>
<span class="v-num v-19 " data-id="bibleJsn">19&nbsp;</span><span class="v JS18_19" data-id="JS18_19">அப்புறம் அந்த எல்லை, பெத்ஓக்லாவுக்கு வடக்குப்பக்கமாகப் போய், யோர்தானின் தெற்கான உப்புக்கடலின் வடக்கு முனையிலே முடிந்துபோகும்; இது தென் எல்லை.</span>
<span class="v-num v-20 " data-id="bibleJsn">20&nbsp;</span><span class="v JS18_20" data-id="JS18_20">கிழக்குப்புறத்தின் எல்லை யோர்தானே; இது பென்யமீன் கோத்திரத்தார்களுக்கு அவர்களுடைய வம்சங்களின்படி சுற்றிலும் இருக்கிற எல்லைகளுக்குள்ளான பங்குகள்.</span>
<span class="v-num v-21 " data-id="bibleJsn">21&nbsp;</span><span class="v JS18_21" data-id="JS18_21">பென்யமீன் கோத்திரத்திற்கு அவர்களுடைய வம்சங்களின்படி இருக்கிற பட்டணங்களாவன: எரிகோ, பெத்ஓக்லா, கேசீஸ் பள்ளத்தாக்கு,</span>
<span class="v-num v-22 " data-id="bibleJsn">22&nbsp;</span><span class="v JS18_22" data-id="JS18_22">பெத்அரபா, செமராயிம், பெத்தேல்,</span>
<span class="v-num v-23 " data-id="bibleJsn">23&nbsp;</span><span class="v JS18_23" data-id="JS18_23">ஆவீம், பாரா. ஓப்ரா,</span>
<span class="v-num v-24 " data-id="bibleJsn">24&nbsp;</span><span class="v JS18_24" data-id="JS18_24">கேப்பார்அமோனாய், ஒப்னி, காபா என்னும் பன்னிரண்டு பட்டணங்களும் அவைகளின் கிராமங்களுமே.</span>
<span class="v-num v-25 " data-id="bibleJsn">25&nbsp;</span><span class="v JS18_25" data-id="JS18_25">கிபியோன், ராமா, பேரோத்,</span>
<span class="v-num v-26 " data-id="bibleJsn">26&nbsp;</span><span class="v JS18_26" data-id="JS18_26">மிஸ்பே, கெப்பிரா, மோத்சா,</span>
<span class="v-num v-27 " data-id="bibleJsn">27&nbsp;</span><span class="v JS18_27" data-id="JS18_27">ரெக்கேம், இர்பெயெல், தாராலா,</span>
<span class="v-num v-28 " data-id="bibleJsn">28&nbsp;</span><span class="v JS18_28" data-id="JS18_28">சேலா, ஏலேப், எருசலேமாகிய எபூசி, கீபெயாத், கீரேயாத் என்னும் பதினான்கு பட்டணங்களும் அவைகளின் கிராமங்களுமே; பென்யமீன் கோத்திரத்திற்கு அவர்களுடைய வம்சங்களின்படி இருக்கிற பங்குகள் இவைகளே.</span>
</div>

</div><br>
<div class="footnotes">

</div>


</div></div>
</body>


</html>