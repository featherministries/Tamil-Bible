<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>உபாகமம் 29 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="DT.html">Chapter List</a><a class="location" href="DT.html">உபாகமம் 29</a><a class="prev" href="DT28.html">&lt;</a>
<a class="home" href="../index.html">&#9776;</a> 
<a class="next" href="DT30.html">&gt;</a>
</div></div>
<div class="section chapter DT DT29 tamil_irv tam " dir="ltr" lang="tam" data-id="DT29" data-nextid="DT30" data-previd="DT28"><br>
<div class="c">29</div>
<div class="s">உடன்படிக்கையைப் புதுப்பித்தல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v DT29_1" data-id="DT29_1">ஓரேபிலே இஸ்ரவேல் மக்களுடன் செய்துகொண்ட உடன்படிக்கையை அல்லாமல், மோவாபின் தேசத்திலே அவர்களுடன் உடன்படிக்கைசெய்யக் கர்த்தர் மோசேக்குக் கட்டளையிட்ட வார்த்தைகள் இவைகளே.</span>
<span class="v-num v-2 " data-id="bibleJsn">2&nbsp;</span><span class="v DT29_2" data-id="DT29_2">மோசே இஸ்ரவேலர்கள் எல்லோரையும் வரவழைத்து, அவர்களை நோக்கி: எகிப்து தேசத்தில் உங்கள் கண்களுக்கு முன்பாகப் பார்வோனுக்கும் அவனுடைய எல்லா ஊழியக்காரர்களுக்கும் அவனுடைய தேசம் முழுவதற்கும்,</span>
<span class="v-num v-3 " data-id="bibleJsn">3&nbsp;</span><span class="v DT29_3" data-id="DT29_3">கர்த்தர் செய்த பெரிய சோதனைகளையும், பெரிய அடையாளங்களையும், அற்புதங்களையும் கண்ணாரக் கண்டீர்களே.</span>
<span class="v-num v-4 " data-id="bibleJsn">4&nbsp;</span><span class="v DT29_4" data-id="DT29_4">என்றாலும் கர்த்தர் உங்களுக்கு உணரத்தக்க இருதயத்தையும், காணத்தக்கக் கண்களையும், கேட்கத்தக்கக் காதுகளையும் இந்நாள்வரைக்கும் கொடுக்கவில்லை.</span>
<span class="v-num v-5 " data-id="bibleJsn">5&nbsp;</span><span class="v DT29_5" data-id="DT29_5">கர்த்தராகிய நான் உங்கள் தேவன் என்று நீங்கள் அறிந்துகொள்ளுவதற்காக, நான் நாற்பது வருடங்கள் உங்களை வனாந்திரத்தில் நடத்தினேன்; உங்களுடைய ஆடைகள் பழையதாகப் போகவும் இல்லை, உங்கள் காலிலிருந்த காலணிகள் பழையதாகப் போகவும் இல்லை.</span>
<span class="v-num v-6 " data-id="bibleJsn">6&nbsp;</span><span class="v DT29_6" data-id="DT29_6">நீங்கள் அப்பம் சாப்பிடவும் இல்லை, திராட்சைரசமும், மதுவும் குடிக்கவும் இல்லை என்றார்.</span>
<span class="v-num v-7 " data-id="bibleJsn">7&nbsp;</span><span class="v DT29_7" data-id="DT29_7">நீங்கள் இவ்விடத்திற்கு வந்தபோது, எஸ்போனின் ராஜாவாகிய சீகோனும், பாசானின் ராஜாவாகிய ஓகும் நம்முடன் போர்செய்யப் புறப்பட்டார்கள்; நாம் அவர்களைத் தோற்கடித்து,</span>
<span class="v-num v-8 " data-id="bibleJsn">8&nbsp;</span><span class="v DT29_8" data-id="DT29_8">அவர்களுடைய தேசத்தைப் பிடித்து, அதை ரூபனியர்களுக்கும் காத்தியர்களுக்கும் மனாசேயின் பாதிக் கோத்திரத்திற்கும் சொந்தமாகக் கொடுத்தோம்.</span>
<span class="v-num v-9 " data-id="bibleJsn">9&nbsp;</span><span class="v DT29_9" data-id="DT29_9">இப்பொழுதும் நீங்கள் செய்வதெல்லாம் உங்களுக்கு வாய்ப்பதற்கு, இந்த உடன்படிக்கையின் வார்த்தைகளைக் கைக்கொண்டு, அவைகளின்படி செய்வீர்களாக.</span>
<span class="v-num v-10 " data-id="bibleJsn">10&nbsp;</span><span class="v DT29_10" data-id="DT29_10">உன் தேவனாகிய கர்த்தர் உனக்குச் சொன்னபடியேயும், உன் முற்பிதாக்களாகிய ஆபிரகாமுக்கும் ஈசாக்குக்கும் யாக்கோபுக்கும் வாக்குக்கொடுத்தபடியேயும், இன்று உன்னைத் தமக்கு மக்களாக ஏற்படுத்திக்கொள்ளவும், தாம் உனக்கு தேவனாயிருக்கவும்,</span>
<span class="v-num v-11 " data-id="bibleJsn">11&nbsp;</span><span class="v DT29_11" data-id="DT29_11">நீ உன் தேவனாகிய கர்த்தருடைய உடன்படிக்கைக்கும் இன்று அவர் உன்னுடன் செய்கிற அவருடைய வாக்குறுதிக்கும் உட்படுவதற்கு,</span>
<span class="v-num v-12 " data-id="bibleJsn">12&nbsp;</span><span class="v DT29_12" data-id="DT29_12">உங்கள் கோத்திரங்களின் தலைவர்களும் உங்கள் மூப்பர்களும் உங்கள் அதிபதிகளும் இஸ்ரவேலின் எல்லா ஆண்களும்,</span>
<span class="v-num v-13 " data-id="bibleJsn">13&nbsp;</span><span class="v DT29_13" data-id="DT29_13">உங்கள் பிள்ளைகளும், மனைவிகளும், உங்கள் முகாமிற்குள்ளிருக்கிற விறகுக்காரனும், தண்ணீர்க்காரனுமான அந்நியர்கள் எல்லோரும் இன்று உங்கள் தேவனாகிய கர்த்தருடைய சமுகத்தில் நிற்கிறீர்களே.</span>
<span class="v-num v-14 " data-id="bibleJsn">14&nbsp;</span><span class="v DT29_14" data-id="DT29_14">நான் உங்களுடன்மட்டும் இந்த உடன்படிக்கையையும் இந்த வாக்கையும் உறுதியையும் செய்யாமல்,</span>
<span class="v-num v-15 " data-id="bibleJsn">15&nbsp;</span><span class="v DT29_15" data-id="DT29_15">இன்று இங்கே நம்முடனும், நம்முடைய தேவனாகிய கர்த்தருடைய சமுகத்தில் நிற்கிறவர்களுடனும், இன்று இங்கே நம்முடன் இல்லாதவர்களுடனும் அதைச்செய்கிறேன்.</span>
<span class="v-num v-16 " data-id="bibleJsn">16&nbsp;</span><span class="v DT29_16" data-id="DT29_16">நாம் எகிப்து தேசத்தில் குடியிருந்ததையும், நாம் கடந்துவந்த இடங்களிலிருந்த மக்களின் நடுவில் நடந்துவந்ததையும் நீங்கள் அறிந்திருக்கிறீர்கள்.</span>
<span class="v-num v-17 " data-id="bibleJsn">17&nbsp;</span><span class="v DT29_17" data-id="DT29_17">அவர்களுடைய அருவருப்புகளையும், அவர்களிடத்திலிருக்கிற மரமும் கல்லும் வெள்ளியும் பொன்னுமான அவர்களுடைய நரகலான தெய்வங்களையும் கண்டிருக்கிறீர்கள்.</span>
<span class="v-num v-18 " data-id="bibleJsn">18&nbsp;</span><span class="v DT29_18" data-id="DT29_18">ஆகையால், அந்த மக்களின் தெய்வங்களை வணங்கப்போகும்படி, இன்று நம்முடைய தேவனாகிய கர்த்தரைவிட்டு விலகுகிற இருதயமுள்ள ஒரு ஆணாகிலும், பெண்ணாகிலும் குடும்பமாகிலும் கோத்திரமாகிலும் உங்களில் இல்லாதபடிக்கும், விஷத்தையும் கசப்பையும் முளைப்பிக்கிற எந்தவொரு வேர் உங்களில் இல்லாமலிருக்கப்பாருங்கள்.</span>
<span class="v-num v-19 " data-id="bibleJsn">19&nbsp;</span><span class="v DT29_19" data-id="DT29_19">அப்படிப்பட்டவன் இந்த வாக்குறுதியின் வார்த்தைகளைக் கேட்டும், தாகத்தினாலே வெறிக்கக் குடித்து, மன விருப்பத்தின்டி நடந்தாலும் எனக்குச் சுகமுண்டாயிருக்கும் என்று தன் உள்ளத்தைத் தேற்றிக்கொண்டால், கர்த்தர் அவனை மன்னிக்க விரும்பமாட்டார்.</span>
<span class="v-num v-20 " data-id="bibleJsn">20&nbsp;</span><span class="v DT29_20" data-id="DT29_20">அப்பொழுது கர்த்தரின் கோபமும் எரிச்சலும் அந்த மனிதன்மேல் புகையும்; இந்தப் புத்தகத்தில் எழுதப்பட்டிருக்கிற சாபங்களெல்லாம் அவன்மேல் வரும்; கர்த்தர் அவன் பெயரை வானத்தின்கீழ் இல்லாமல் அழித்துப்போடுவார்.</span>
<span class="v-num v-21 " data-id="bibleJsn">21&nbsp;</span><span class="v DT29_21" data-id="DT29_21">இந்த நியாயப்பிரமாண புத்தகத்தில் எழுதப்பட்டிருக்கிற உடன்படிக்கையினுடைய எல்லா சாபங்களின்படியும் அவனுக்குத் தீங்காக கர்த்தர் இஸ்ரவேல் கோத்திரங்கள் எல்லாவற்றிற்கும் அவனை வெளியேற்றிப்போடுவார்.</span>
<span class="v-num v-22 " data-id="bibleJsn">22&nbsp;</span><span class="v DT29_22" data-id="DT29_22">அப்பொழுது உங்களுக்குப்பின் வரும் தலைமுறையான உங்கள் பிள்ளைகளும், தூரதேசத்திலிருந்து வரும் அந்நியர்களும், கர்த்தர் இந்த தேசத்திற்கு வரச்செய்த வாதைகளையும் நோய்களையும் காணும்போதும்,</span>
<span class="v-num v-23 " data-id="bibleJsn">23&nbsp;</span><span class="v DT29_23" data-id="DT29_23">கர்த்தர் தமது கோபத்திலும், பயங்கரத்திலும் சோதோமையும், கோமோராவையும், அத்மாவையும், செபோயீமையும் கவிழ்த்துப்போட்டதுபோல, இந்த தேசத்தின் நிலங்களெல்லாம் விதைப்பும் விளைவும் எந்தவொரு பூண்டின் முளைப்பும் இல்லாதபடி, கந்தகத்தாலும், உப்பாலும் எரிக்கப்பட்டதைக் காணும்போதும்,</span>
<span class="v-num v-24 " data-id="bibleJsn">24&nbsp;</span><span class="v DT29_24" data-id="DT29_24">அந்த மக்களெல்லாம் கர்த்தர் இந்த தேசத்திற்கு ஏன் இப்படிச் செய்தார்; இந்த மகா கோபம் பற்றியெரிந்ததற்குக் காரணம் என்ன என்று சொல்லுவார்கள்.</span>
<span class="v-num v-25 " data-id="bibleJsn">25&nbsp;</span><span class="v DT29_25" data-id="DT29_25">அதற்கு: அவர்களுடைய முற்பிதாக்களின் தேவனாகிய கர்த்தர் அவர்களை எகிப்து தேசத்திலிருந்து புறப்படச்செய்தபோது, அவர்களுடன் செய்த உடன்படிக்கையை அவர்கள் விட்டுப்போய்,</span>
<span class="v-num v-26 " data-id="bibleJsn">26&nbsp;</span><span class="v DT29_26" data-id="DT29_26">தாங்கள் அறியாமலும் தங்களுக்கு ஒரு பலனும் அளிக்காமலும் இருக்கிற தெய்வங்களாகிய வேறே தெய்வங்களை வணங்கி, அவைகளைப் பணிந்துகொண்டதினாலே,</span>
<span class="v-num v-27 " data-id="bibleJsn">27&nbsp;</span><span class="v DT29_27" data-id="DT29_27">கர்த்தர் இந்தப் புத்தகத்தில் எழுதப்பட்டிருக்கிற சாபங்கள் எல்லாவற்றையும் இந்தத் தேசத்தின்மேல் வரச்செய்ய, அதின்மேல் கோபம் மூண்டவராகி,</span>
<span class="v-num v-28 " data-id="bibleJsn">28&nbsp;</span><span class="v DT29_28" data-id="DT29_28">அவர்களைக் கோபத்தினாலும், பயங்கரத்தினாலும், மகா எரிச்சலினாலும் அவர்களுடைய தேசத்திலிருந்து வேரோடே பிடுங்கி, இந்நாளில் இருக்கிறதுபோல, அவர்களை வேறே தேசத்தில் எறிந்துவிட்டார் என்று சொல்லப்படும்.</span>
<span class="v-num v-29 " data-id="bibleJsn">29&nbsp;</span><span class="v DT29_29" data-id="DT29_29">மறைவானவைகள் நம்முடைய தேவனாகிய கர்த்தருக்கே உரியவைகள்; வெளிப்படுத்தப்பட்டவைகளோ, இந்த நியாயப்பிரமாணத்தின் வார்த்தைகளின்படியெல்லாம் செய்வதற்கு, நமக்கும் நம்முடைய பிள்ளைகளுக்கும் என்றென்றைக்கும் உரியவைகள்.</span>
</div>

</div><br>
<div class="footnotes">

</div>


</div></div>
</body>


</html>