<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>யாத்திராகமம் 1 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="EX.html">Chapter List</a><a class="location" href="EX.html">யாத்திராகமம் 1</a><a class="prev" href="GN50.html">&lt;</a>
<a class="home" href="../index.html">&#9776;</a> 
<a class="next" href="EX2.html">&gt;</a>
</div></div>
<div class="section chapter EX EX1 tamil_irv tam " dir="ltr" lang="tam" data-id="EX1" data-nextid="EX2" data-previd="GN50"><br>
<div class="mt">யாத்திராகமம்</div>
<div class="c">1</div>
<div class="s">இஸ்ரவேலர்கள் துன்புறுத்தப்படுதல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v EX1_1" data-id="EX1_1">எகிப்திற்குப் போன இஸ்ரவேலர்களுடைய மகன்களின் பெயர்கள்: ரூபன், சிமியோன், லேவி, யூதா,</span>
<span class="v-num v-2 " data-id="bibleJsn">2&nbsp;</span><span class="v EX1_2" data-id="EX1_2">இசக்கார், செபுலோன், பென்யமீன்,</span>
<span class="v-num v-3 " data-id="bibleJsn">3&nbsp;</span><span class="v EX1_3" data-id="EX1_3">தாண், நப்தலி, காத், ஆசேர் என்பவைகளே.</span>
<span class="v-num v-4 " data-id="bibleJsn">4&nbsp;</span><span class="v EX1_4" data-id="EX1_4">இவர்கள் யாக்கோபுடனே தங்கள் தங்கள் குடும்பங்களோடு போனார்கள்.</span>
<span class="v-num v-5 " data-id="bibleJsn">5&nbsp;</span><span class="v EX1_5" data-id="EX1_5">யோசேப்போ அதற்கு முன்பே எகிப்திற்கு போயிருந்தான். யாக்கோபின் சந்ததியார்கள் எல்லோரும் எழுபது பேர்.</span>
<span class="v-num v-6 " data-id="bibleJsn">6&nbsp;</span><span class="v EX1_6" data-id="EX1_6">யோசேப்பும் அவனுடைய சகோதரர்கள் அனைவரும், அந்தத் தலைமுறையார் எல்லோரும் மரணமடைந்தார்கள்.</span>
<span class="v-num v-7 " data-id="bibleJsn">7&nbsp;</span><span class="v EX1_7" data-id="EX1_7">இஸ்ரவேலர்கள் அதிகமாக பலுகி, ஏராளமாகப் பெருகிப் பலத்திருந்தார்கள்; தேசம் அவர்களால் நிறைந்தது.</span>
</div>
<div class="p">
<span class="v-num v-8 " data-id="bibleJsn">8&nbsp;</span><span class="v EX1_8" data-id="EX1_8">யோசேப்பை அறியாத புதிய ராஜா ஒருவன் எகிப்தில் தோன்றினான்.</span>
<span class="v-num v-9 " data-id="bibleJsn">9&nbsp;</span><span class="v EX1_9" data-id="EX1_9">அவன் தன்னுடைய மக்களை நோக்கி: இதோ, இஸ்ரவேலர்களுடைய மக்கள் நம்மைவிட ஏராளமானவர்களும், பலத்தவர்களுமாக இருக்கிறார்கள்.</span>
<span class="v-num v-10 " data-id="bibleJsn">10&nbsp;</span><span class="v EX1_10" data-id="EX1_10">அவர்கள் பெருகாதபடியும், ஒரு யுத்தம் உண்டானால், அவர்களும் நம்முடைய பகைவரோடு கூடி, நமக்கு விரோதமாக யுத்தம்செய்து, தேசத்தைவிட்டுப் புறப்பட்டுப்போகாதபடியும், நாம் அவர்களைக்குறித்து ஒரு தீர்மானம் செய்யவேண்டும் என்றான்.</span>
<span class="v-num v-11 " data-id="bibleJsn">11&nbsp;</span><span class="v EX1_11" data-id="EX1_11">அப்படியே அவர்களைச் சுமை சுமக்கிற வேலையினால் ஒடுக்கும்படி, அவர்கள்மேல் மேற்பார்வையாளர்களை வைத்தார்கள்; அப்பொழுது அவர்கள் பார்வோனுக்காகப் பித்தோம், ராமசேஸ் என்னும் சேமிப்புக் கிடங்கு பட்டணங்களைக் கட்டினார்கள்.</span>
<span class="v-num v-12 " data-id="bibleJsn">12&nbsp;</span><span class="v EX1_12" data-id="EX1_12">ஆனாலும் அவர்களை எவ்வளவு ஒடுக்கினார்களோ அவ்வளவாக அவர்கள் பலுகிப் பெருகினார்கள். ஆகையால் அவர்கள் இஸ்ரவேலர்களைக்குறித்து எரிச்சல் அடைந்தார்கள்.</span>
<span class="v-num v-13 " data-id="bibleJsn">13&nbsp;</span><span class="v EX1_13" data-id="EX1_13">எகிப்தியர்கள் இஸ்ரவேர்களைக் கொடுமையாக வேலைவாங்கினார்கள்.</span>
<span class="v-num v-14 " data-id="bibleJsn">14&nbsp;</span><span class="v EX1_14" data-id="EX1_14">கலவையும் செங்கலுமாகிய இவைகளைச் செய்யும் வேலையாலும், வயலில் செய்யும் எல்லாவித வேலையாலும், அவர்களுக்கு அவர்களுடைய வாழ்க்கையையும் கசப்பாக்கினார்கள்; அவர்களைக்கொண்டு செய்த எல்லா வேலைகளிலும், அவர்களைக் கொடுமையாக நடத்தினார்கள்.</span>
<span class="v-num v-15 " data-id="bibleJsn">15&nbsp;</span><span class="v EX1_15" data-id="EX1_15">அதுமட்டுமில்லாமல், எகிப்தின் ராஜா சிப்பிராள், பூவாள் என்னும் பெயருடைய எபிரெய மருத்துவச்சிகளோடு பேசி:</span>
<span class="v-num v-16 " data-id="bibleJsn">16&nbsp;</span><span class="v EX1_16" data-id="EX1_16">நீங்கள் எபிரெய பெண்களுக்கு பிரசவம் பார்க்கும்போது, அவர்கள் மணையின்மேல் உட்கார்ந்திருக்கும்போது பார்த்து, ஆண்பிள்ளையாக இருந்தால் கொன்றுபோடுங்கள், பெண்பிள்ளையாக இருந்தால் உயிரோடு இருக்கட்டும் என்றான்.</span>
<span class="v-num v-17 " data-id="bibleJsn">17&nbsp;</span><span class="v EX1_17" data-id="EX1_17">மருத்துவச்சிகளோ, தேவனுக்குப் பயந்ததால், எகிப்தின் ராஜா தங்களுக்கு இட்ட கட்டளைப்படி செய்யாமல், ஆண்பிள்ளைகளையும் உயிரோடு காப்பாற்றினார்கள்.</span>
<span class="v-num v-18 " data-id="bibleJsn">18&nbsp;</span><span class="v EX1_18" data-id="EX1_18">அதினால் எகிப்தின் ராஜா மருத்துவச்சிகளை அழைத்து: நீங்கள் ஆண்பிள்ளைகளை உயிரோடு காப்பாற்றுகிற காரியம் என்ன என்று கேட்டான்.</span>
<span class="v-num v-19 " data-id="bibleJsn">19&nbsp;</span><span class="v EX1_19" data-id="EX1_19">அதற்கு மருத்துவச்சிகள் பார்வோனை நோக்கி: எபிரெய பெண்கள் எகிப்திய பெண்களைப்போல் இல்லை, அவர்கள் நல்ல பலமுள்ளவர்கள்; மருத்துவச்சி அவர்களிடம் போவதற்கு முன்பே அவர்கள் பிரசவித்துவிடுகிறார்கள் என்றார்கள்.</span>
<span class="v-num v-20 " data-id="bibleJsn">20&nbsp;</span><span class="v EX1_20" data-id="EX1_20">இதினால் தேவன் மருத்துவச்சிகளுக்கு நன்மைசெய்தார். மக்கள் பெருகி மிகுதியும் பலத்துப்போனார்கள்.</span>
<span class="v-num v-21 " data-id="bibleJsn">21&nbsp;</span><span class="v EX1_21" data-id="EX1_21">மருத்துவச்சிகள் தேவனுக்குப் பயந்ததால், அவர்களுடைய குடும்பங்கள் செழிக்கும்படிச் செய்தார்.</span>
<span class="v-num v-22 " data-id="bibleJsn">22&nbsp;</span><span class="v EX1_22" data-id="EX1_22">அப்பொழுது பார்வோன், பிறக்கும் ஆண்பிள்ளைகளையெல்லாம் நதியிலே போடவும், பெண்பிள்ளைகளையெல்லாம் உயிரோடு வைக்கவும் தன்னுடைய மக்கள் எல்லோருக்கும் கட்டளையிட்டான்.</span>
</div>

</div><br>
<div class="footnotes">

</div>


</div></div>
</body>


</html>