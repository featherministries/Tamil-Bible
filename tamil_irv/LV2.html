<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>லேவியராகமம் 2 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="LV.html">Chapter List</a><a class="location" href="LV.html">லேவியராகமம் 2</a><a class="prev" href="LV1.html">&lt;</a>
<a class="home" href="../index.html">&#9776;</a> 
<a class="next" href="LV3.html">&gt;</a>
</div></div>
<div class="section chapter LV LV2 tamil_irv tam " dir="ltr" lang="tam" data-id="LV2" data-nextid="LV3" data-previd="LV1"><br>
<div class="c">2</div>
<div class="s">உணவுபலி</div>
<div class="p">
<span class="v-num v-1 " data-id="bibleJsn">1&nbsp;</span><span class="v LV2_1" data-id="LV2_1">ஒருவன் உணவுபலியாகிய காணிக்கையைக் கர்த்தருக்குச் செலுத்தவேண்டுமானால், அவனுடைய காணிக்கை மெல்லிய மாவாக இருப்பதாக; அவன் அதின்மேல் எண்ணெய் ஊற்றி, அதின்மேல் தூபவர்க்கம் போட்டு,</span>
<span class="v-num v-2 " data-id="bibleJsn">2&nbsp;</span><span class="v LV2_2" data-id="LV2_2">அதை ஆரோனின் மகன்களாகிய ஆசாரியர்களிடத்தில் கொண்டுவருவானாக; அப்பொழுது ஆசாரியன் அந்த மாவிலும் எண்ணெயிலும் ஒரு கைப்பிடி நிறைய தூபவர்க்கம் எல்லாவற்றோடும் எடுத்து, அதைப் பலிபீடத்தின்மேல் நன்றியின் அடையாளமாக எரிக்கக்கடவன்; அது கர்த்தருக்கு நறுமண வாசனையான தகனபலி.</span>
<span class="v-num v-3 " data-id="bibleJsn">3&nbsp;</span><span class="v LV2_3" data-id="LV2_3">அந்த உணவுபலியில் மீதியாக இருப்பது ஆரோனையும் அவனுடைய மகன்களையும் சேரும்; கர்த்தருக்குச் செலுத்தும் தகனபலிகளில் இது மகா பரிசுத்தமானது.</span>
<span class="v-num v-4 " data-id="bibleJsn">4&nbsp;</span><span class="v LV2_4" data-id="LV2_4">நீ படைப்பது அடுப்பில் சமைக்கப்பட்ட உணவுபலியானால், அது எண்ணெயிலே பிசைந்த மெல்லிய மாவினால் செய்யப்பட்ட புளிப்பில்லாத அதிரசங்களாகவோ, எண்ணெய் பூசப்பட்ட புளிப்பில்லாத அடைகளாகவோ இருப்பதாக.</span>
<span class="v-num v-5 " data-id="bibleJsn">5&nbsp;</span><span class="v LV2_5" data-id="LV2_5">நீ படைப்பது அடுப்பில் தட்டையான பாத்திரத்தில் சமைக்கப்பட்ட உணவுபலியானால், அது எண்ணெயிலே பிசைந்த புளிப்பில்லாத மெல்லிய மாவினால் செய்யப்பட்டதாக இருப்பதாக.</span>
<span class="v-num v-6 " data-id="bibleJsn">6&nbsp;</span><span class="v LV2_6" data-id="LV2_6">அதைத் துண்டுதுண்டாகப் பிட்டு, அதின்மேல் எண்ணெய் ஊற்றுவாயாக; இது ஒருஉணவுபலி.</span>
<span class="v-num v-7 " data-id="bibleJsn">7&nbsp;</span><span class="v LV2_7" data-id="LV2_7">நீ படைப்பது அடுப்பில் பொரிக்கும் பாத்திரத்தில் சமைக்கப்பட்ட உணவு பலியானால், அது எண்ணெயிலே பிசைந்த மெல்லிய மாவினால் செய்யப்படுவதாக.</span>
<span class="v-num v-8 " data-id="bibleJsn">8&nbsp;</span><span class="v LV2_8" data-id="LV2_8">இப்படிச் செய்யப்பட்ட உணவுபலியைக் கர்த்தருக்குச் செலுத்துவாயாக; அது ஆசாரியனிடத்தில் கொண்டுவரப்படும்போது, அவன் அதைப் பலிபீடத்தின் அருகில் கொண்டுவந்து,</span>
<span class="v-num v-9 " data-id="bibleJsn">9&nbsp;</span><span class="v LV2_9" data-id="LV2_9">அந்த சமைக்கப்பட்ட உணவுபலியிலிருந்து ஆசாரியன் நன்றியின் அடையாளமாக ஒரு பங்கை எடுத்துப் பலிபீடத்தின்மேல் எரிக்கக்கடவன்; இது கர்த்தருக்கு நறுமண வாசனையான தகனபலி.</span>
<span class="v-num v-10 " data-id="bibleJsn">10&nbsp;</span><span class="v LV2_10" data-id="LV2_10">இந்த உணவுபலியில் மீதியானது ஆரோனையும் அவனுடைய மகன்களையும் சேரும்; கர்த்தருக்குச் செலுத்தும் தகனங்களில் இது மகா பரிசுத்தமானது.</span>
<span class="v-num v-11 " data-id="bibleJsn">11&nbsp;</span><span class="v LV2_11" data-id="LV2_11">நீங்கள் கர்த்தருக்குச் செலுத்தும் எந்த உணவுபலியும் புளித்தமாவினால் செய்யப்படாதிருப்பதாக; புளித்தமாவு உள்ளவைகளையும் தேன் உள்ளவைகளையும் கர்த்தருக்குத் தகனபலியாக எரிக்கவேண்டாம்.</span>
<span class="v-num v-12 " data-id="bibleJsn">12&nbsp;</span><span class="v LV2_12" data-id="LV2_12">முதற்கனிகளைக் காணிக்கையாகக் கொண்டுவந்து, அவைகளைக் கர்த்தருக்குச் செலுத்தலாம்; ஆனாலும், பலிபீடத்தின்மேல் அவைகளை நறுமண வாசனையாக எரிக்கக்கூடாது.</span>
<span class="v-num v-13 " data-id="bibleJsn">13&nbsp;</span><span class="v LV2_13" data-id="LV2_13">நீ படைக்கிற எந்த உணவுபலியிலும் உப்பு சேர்க்கப்படுவதாக; உன் தேவனுடைய உடன்படிக்கையின் உப்பை உன் உணவுபலியிலே குறையவிடாமல், நீ படைப்பது எல்லாவற்றோடும் உப்பையும் படைப்பாயாக.</span>
<span class="v-num v-14 " data-id="bibleJsn">14&nbsp;</span><span class="v LV2_14" data-id="LV2_14">முதற்பலன்களை உணவுபலியாக நீ கர்த்தருக்குச் செலுத்தவந்தால், புதிய பச்சையான கதிர்களை நெருப்பிலே வாட்டி உதிர்த்து, அதை உன் முதற்பலனின் உணவுபலியாகக் கொண்டுவரக்கடவாய்.</span>
<span class="v-num v-15 " data-id="bibleJsn">15&nbsp;</span><span class="v LV2_15" data-id="LV2_15">அதின்மேல் எண்ணெய் ஊற்றி அதின்மேல் தூபவர்க்கத்தைப் போடுவாயாக; இது ஒரு உணவுபலி.</span>
<span class="v-num v-16 " data-id="bibleJsn">16&nbsp;</span><span class="v LV2_16" data-id="LV2_16">பின்பு ஆசாரியன், உதிர்த்த தானியத்திலும் எண்ணெயிலும் எடுத்து, நன்றியின் அடையாளமான பங்கை அதின் தூபவர்க்கம் எல்லாவற்றுடன் எரிக்கக்கடவன்; இது கர்த்தருக்கு செலுத்தும் தகனபலி.</span>
</div>

</div><br>
<div class="footnotes">

</div>


</div></div>
</body>


</html>