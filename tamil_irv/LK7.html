<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>லுூக்கா 7 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="LK.html">Chapter List</a><a class="location" href="LK.html">லுூக்கா 7</a><a class="prev" href="LK6.html">&lt;</a>
<a class="home" href="../index.html">&#9776;</a> 
<a class="next" href="LK8.html">&gt;</a>
</div></div>
<div class="section chapter LK LK7 tamil_irv tam " dir="ltr" lang="tam" data-id="LK7" data-nextid="LK8" data-previd="LK6"><br>
<div class="c">7</div>
<div class="s">நூற்றுக்கு அதிபதியின் விசுவாசம்</div>
<div class="p">
<span class="v-num v-1 " data-id="bibleJsn">1&nbsp;</span><span class="v LK7_1" data-id="LK7_1">இயேசு தம்முடைய வார்த்தைகளையெல்லாம் மக்கள் கேட்கும்படி சொல்லிமுடித்தபின்பு, கப்பர்நகூமுக்குப் போனார்.</span>
<span class="v-num v-2 " data-id="bibleJsn">2&nbsp;</span><span class="v LK7_2" data-id="LK7_2">அங்கே நூறுபேர்கொண்ட படைப்பிரிவின் அதிபதி ஒருவனுக்குப் பிரியமான வேலைக்காரன் வியாதியால் மரணவேதனைப்பட்டான்.</span>
<span class="v-num v-3 " data-id="bibleJsn">3&nbsp;</span><span class="v LK7_3" data-id="LK7_3">அவன் இயேசுவைக்குறித்துக் கேள்விப்பட்டபோது, அவர் வந்து தன் வேலைக்காரனைக் குணமாக்கவேண்டும் என்று, அவரைக் கேட்டுக்கொள்ள யூதர்களுடைய ஆலய மூப்பர்களை அவரிடத்தில் அனுப்பினான்.</span>
<span class="v-num v-4 " data-id="bibleJsn">4&nbsp;</span><span class="v LK7_4" data-id="LK7_4">அவர்கள் இயேசுவினிடத்தில் வந்து, அவரைத் தாழ்மையாக வேண்டிக்கொண்டு: நீர் அவனுக்கு இந்த தயவுசெய்கிறதற்கு அவன் தகுதி உடையவனாக இருக்கிறான்.</span>
<span class="v-num v-5 " data-id="bibleJsn">5&nbsp;</span><span class="v LK7_5" data-id="LK7_5">அவன் நம்முடைய மக்களை நேசித்து, நமக்கு ஒரு ஜெப ஆலயத்தையும் கட்டினான் என்றார்கள்.</span>
<span class="v-num v-6 " data-id="bibleJsn">6&nbsp;</span><span class="v LK7_6" data-id="LK7_6">அப்பொழுது இயேசு அவர்களோடு போனார். வீட்டிற்கு அருகில் சென்றபோது, அந்த படைஅதிபதி தன் நண்பரை நோக்கி: நீங்கள் இயேசுவிடம்போய், ஆண்டவரே! நீர் வருத்தப்படவேண்டாம்; நீர் என் வீட்டிற்குள் பிரவேசிக்க நான் தகுதியானவன் இல்லை;</span>
<span class="v-num v-7 " data-id="bibleJsn">7&nbsp;</span><span class="v LK7_7" data-id="LK7_7">உம்மிடத்திற்கு வர நான் என்னைத் தகுதியானவனாக நினைக்கவில்லை; ஒரு வார்த்தைமட்டும் சொல்லும், அப்பொழுது என் வேலைக்காரன் சுகம் பெறுவான்.</span>
<span class="v-num v-8 " data-id="bibleJsn">8&nbsp;</span><span class="v LK7_8" data-id="LK7_8">நான் அதிகாரத்திற்குக் கீழ்ப்பட்டவனாக இருந்தாலும், எனக்குக் கீழ்ப்படிந்து நடக்கிற போர்வீரர்களும் உண்டு; நான் ஒருவனைப் போ என்றால் போகிறான், மற்றொருவனை வா என்றால் வருகிறான், என் வேலைக்காரனை, இதைச் செய் என்றால் செய்கிறான் என்று நான் சொன்னதாகச் சொல்லுங்கள் என்று அவர்களை அனுப்பினான்.</span>
<span class="v-num v-9 " data-id="bibleJsn">9&nbsp;</span><span class="v LK7_9" data-id="LK7_9">இயேசு இவைகளைக் கேட்டு அவனைக்குறித்து ஆச்சரியப்பட்டு, அவருக்குப் பின்னே வருகிற மக்களைப் பார்த்து: இஸ்ரவேலரிடத்தில் இப்படிப்பட்ட விசுவாசத்தை நான் இதுவரை கண்டதில்லை என்று உங்களுக்குச் சொல்லுகிறேன் என்றார்.</span>
<span class="v-num v-10 " data-id="bibleJsn">10&nbsp;</span><span class="v LK7_10" data-id="LK7_10">அனுப்பப்பட்டவர்கள் வீட்டிற்குத் திரும்பிவந்தபோது, வியாதியாகக்கிடந்த வேலைக்காரன் சுகம் பெற்றிருந்ததைக் கண்டார்கள்.</span>
</div>
<div class="s">விதவையின் மகனை உயிரோடு எழுப்புதல்</div>
<div class="p">
<span class="v-num v-11 " data-id="bibleJsn">11&nbsp;</span><span class="v LK7_11" data-id="LK7_11">மறுநாளிலே இயேசு நாயீன் என்னும் ஊருக்குப் போனார்; அவருடைய சீடர்களும் திரளான மக்களும் அவரோடு போனார்கள்.</span>
<span class="v-num v-12 " data-id="bibleJsn">12&nbsp;</span><span class="v LK7_12" data-id="LK7_12">அவர், அந்த ஊரின் தலைவாசலுக்கு அருகில் வந்தபோது, மரித்துப்போன ஒருவனை அடக்கம்பண்ணுவதற்காக கொண்டுவந்தார்கள்; அவன் தன் விதவைத் தாய்க்கு ஒரே மகனாக இருந்தான்; அந்த ஊரில் உள்ள அநேக மக்கள் அவளோடு வந்தார்கள்.</span>
<span class="v-num v-13 " data-id="bibleJsn">13&nbsp;</span><span class="v LK7_13" data-id="LK7_13">இயேசு அவளைப் பார்த்து, அவள்மேல் மனமிரங்கி: அழவேண்டாம் என்று சொல்லி,</span>
<span class="v-num v-14 " data-id="bibleJsn">14&nbsp;</span><span class="v LK7_14" data-id="LK7_14">அருகில் வந்து, பாடையைத் தொட்டார்; அதைச் சுமந்துகொண்டுவந்தவர்கள் நின்றார்கள்; அப்பொழுது அவர்: வாலிபனே, எழுந்திரு என்று உனக்குச் சொல்லுகிறேன் என்றார்.</span>
<span class="v-num v-15 " data-id="bibleJsn">15&nbsp;</span><span class="v LK7_15" data-id="LK7_15">மரித்தவன் உயிரோடு எழுந்து உட்கார்ந்து, பேசத்தொடங்கினான். அவனை அவன் தாயாரிடம் ஒப்படைத்தார்.</span>
<span class="v-num v-16 " data-id="bibleJsn">16&nbsp;</span><span class="v LK7_16" data-id="LK7_16">எல்லோரும் பயந்து: மகா தீர்க்கதரிசியானவர் நமக்குள்ளே தோன்றியிருக்கிறார் என்றும், தேவன் தமது மக்களைச் சந்தித்தார் என்றும் சொல்லி, தேவனை மகிமைப்படுத்தினார்கள்.</span>
<span class="v-num v-17 " data-id="bibleJsn">17&nbsp;</span><span class="v LK7_17" data-id="LK7_17">இந்தச் செய்தி யூதேயா நாடு முழுவதும் சுற்றியிருக்கிற பகுதிகள் எல்லாவற்றிலும் பிரசித்தமானது.</span>
</div>
<div class="s">இயேசுவும் யோவான்ஸ்நானனும்</div>
<div class="p">
<span class="v-num v-18 " data-id="bibleJsn">18&nbsp;</span><span class="v LK7_18" data-id="LK7_18">இவைகளையெல்லாம் யோவானுடைய சீடர்கள் அவனுக்கு அறிவித்தார்கள். அப்பொழுது யோவான் தன் சீடர்களில் இரண்டுபேரை அழைத்து,</span>
<span class="v-num v-19 " data-id="bibleJsn">19&nbsp;</span><span class="v LK7_19" data-id="LK7_19">நீங்கள் இயேசுவினிடத்திற்குப்போய்: வருகிறவர் நீர்தானா? அல்லது வேறொருவர் வர நாங்கள் காத்திருக்கவேண்டுமா? என்று கேளுங்கள் என்று சொல்லி அனுப்பினான்.</span>
<span class="v-num v-20 " data-id="bibleJsn">20&nbsp;</span><span class="v LK7_20" data-id="LK7_20">அப்படியே அவர்கள் இயேசுவிடம் வந்து: வருகிறவர் நீர்தானா? அல்லது வேறொருவர் வர நாங்கள் காத்திருக்கவேண்டுமா? என்று கேட்கும்படி யோவான்ஸ்நானன் எங்களை உம்மிடம் அனுப்பினார் என்றார்கள்.</span>
<span class="v-num v-21 " data-id="bibleJsn">21&nbsp;</span><span class="v LK7_21" data-id="LK7_21">அந்த நேரத்திலே நோய்களையும் கொடிய வியாதிகளையும் பொல்லாத ஆவிகளையும் கொண்டிருந்த அநேகரை அவர் குணமாக்கி, அநேக குருடர்களுக்குப் பார்வையளித்தார்.</span>
<span class="v-num v-22 " data-id="bibleJsn">22&nbsp;</span><span class="v LK7_22" data-id="LK7_22">இயேசு அவர்களுக்கு மறுமொழியாக: நீங்கள் போய், பார்த்தவைகளையும் கேட்டவைகளையும் யோவானுக்கு சொல்லுங்கள்; பார்வையற்றோர் பார்வையடைகிறார்கள், சப்பாணிகள் நடக்கிறார்கள், குஷ்டரோகிகள் சுத்தமாகிறார்கள், காதுகேளாதோர் கேட்கிறார்கள், மரித்தோர் உயிரோடு எழுந்திருக்கிறார்கள், தரித்திரர்களுக்கு நற்செய்தி பிரசங்கிக்கப்படுகிறது.</span>
<span class="v-num v-23 " data-id="bibleJsn">23&nbsp;</span><span class="v LK7_23" data-id="LK7_23">என்னிடத்தில் என் செயல்களைக்குறித்து சந்தேகமில்லாமல் விசுவாசிக்கிறவன் எவனோ அவன் பாக்கியவான் என்றார்.</span>
<span class="v-num v-24 " data-id="bibleJsn">24&nbsp;</span><span class="v LK7_24" data-id="LK7_24">யோவானால் அனுப்பப்பட்டவர்கள் போனபின்பு அவர் யோவானைப்பற்றி மக்களுக்குச் சொன்னது என்னவென்றால்: எதைப்பார்க்க வனாந்திரத்திற்குப் போனீர்கள்? காற்றினால் அசைகின்ற புல்லையோ?</span>
<span class="v-num v-25 " data-id="bibleJsn">25&nbsp;</span><span class="v LK7_25" data-id="LK7_25">இல்லையென்றால், எதைப்பார்க்கப் போனீர்கள்? விலையுயர்ந்த ஆடை அணிந்த மனிதனையோ? அலங்கார ஆடை அணிந்து சுகபோகமாக வாழ்கிறவர்கள் அரசருடைய மாளிகைகளிலே இருக்கிறார்கள்.</span>
<span class="v-num v-26 " data-id="bibleJsn">26&nbsp;</span><span class="v LK7_26" data-id="LK7_26">இல்லையென்றால், எதைப்பார்க்கப் போனீர்கள்? தீர்க்கதரிசியையோ? ஆம், தீர்க்கதரிசியைவிட உயர்ந்தவனையே என்று உங்களுக்குச் சொல்லுகிறேன்.</span>
<span class="v-num v-27 " data-id="bibleJsn">27&nbsp;</span><span class="v LK7_27" data-id="LK7_27">இதோ, நான் என் தூதுவனை உமக்கு முன்பாக அனுப்புகிறேன்; அவன் உமக்குமுன்னேபோய், உமது வழியை ஆயத்தம்பண்ணுவான் என்று எழுதிய வாக்கியத்தில் சொல்லப்பட்டவன் இவன்தான்.</span>
<span class="v-num v-28 " data-id="bibleJsn">28&nbsp;</span><span class="v LK7_28" data-id="LK7_28">பெண்களிடத்திலே பிறந்தவர்களில் யோவான்ஸ்நானனைவிட பெரிய தீர்க்கதரிசி ஒருவனும் இல்லை; ஆனாலும், தேவனுடைய ராஜ்யத்தில் சிறியவனாக இருக்கிறவன் அவனைவிட பெரியவனாக இருக்கிறான் என்று உங்களுக்குச் சொல்லுகிறேன் என்றார்.</span>
<span class="v-num v-29 " data-id="bibleJsn">29&nbsp;</span><span class="v LK7_29" data-id="LK7_29">யோவானுடைய உபதேசத்தைக் கேட்ட வரி வசூலிப்பவர்களும், மக்களும் அவனிடம் ஞானஸ்நானம் பெற்று, தேவன் நீதியுள்ளவர் என்று அறிக்கை செய்தார்கள்.</span>
<span class="v-num v-30 " data-id="bibleJsn">30&nbsp;</span><span class="v LK7_30" data-id="LK7_30">ஆனால், பரிசேயர்களும் நியாயப்பண்டிதர்களும் அவனிடம் ஞானஸ்நானம் பெறாமல் தேவனுடைய ஆலோசனையைத் தள்ளிவிட்டார்கள்.</span>
<span class="v-num v-31 " data-id="bibleJsn">31&nbsp;</span><span class="v LK7_31" data-id="LK7_31">மறுபடியும் கர்த்தர் சொன்னது: இந்த வம்சத்தை யாருக்கு ஒப்பிடுவேன்? இவர்கள் யாருக்கு ஒப்பாக இருக்கிறார்கள்?</span>
<span class="v-num v-32 " data-id="bibleJsn">32&nbsp;</span><span class="v LK7_32" data-id="LK7_32">சந்தைகளில் உட்கார்ந்து, ஒருவரையொருவர் பார்த்து: உங்களுக்காக புல்லாங்குழல் ஊதினோம், நீங்கள் கூத்தாடவில்லை; உங்களுக்காகப் புலம்பினோம், நீங்கள் அழவில்லை என்று குறைசொல்லுகிற குழந்தைகளுக்கு ஒப்பாக இருக்கிறார்கள்.</span>
<span class="v-num v-33 " data-id="bibleJsn">33&nbsp;</span><span class="v LK7_33" data-id="LK7_33">எப்படியென்றால், யோவான்ஸ்நானன் அப்பம் புசியாதவனும் திராட்சைரசம் குடிக்காதவனுமாக வந்தான்; அதற்கு நீங்கள்: அவன் பிசாசு பிடித்திருக்கிறவன் என்கிறீர்கள்.</span>
<span class="v-num v-34 " data-id="bibleJsn">34&nbsp;</span><span class="v LK7_34" data-id="LK7_34">மனிதகுமாரன் சாப்பிட வந்தார்; அதற்கு நீங்கள்: இதோ, சாப்பாட்டுப்பிரியனும் மதுபானப்பிரியனுமான மனிதன், வரி வசூலிப்பவர்களுக்கும் பாவிகளுக்கும் சிநேகிதன் என்கிறீர்கள்.</span>
<span class="v-num v-35 " data-id="bibleJsn">35&nbsp;</span><span class="v LK7_35" data-id="LK7_35">ஆனாலும் ஞானமானது அதின் குழந்தைகளால் நீதியுள்ளதென்று நிரூபிக்கப்படும் என்றார்.</span>
</div>
<div class="s">பாவியான பெண் இயேசுவை அபிஷேகித்தல்</div>
<div class="p">
<span class="v-num v-36 " data-id="bibleJsn">36&nbsp;</span><span class="v LK7_36" data-id="LK7_36">பரிசேயர்களில் ஒருவன் தன்னுடனே சாப்பிடவேண்டுமென்று அவரை வேண்டிக்கொண்டான்; அவர் அந்தப் பரிசேயனுடைய வீட்டிற்குச் சென்று சாப்பிட உட்கார்ந்தார்.</span>
<span class="v-num v-37 " data-id="bibleJsn">37&nbsp;</span><span class="v LK7_37" data-id="LK7_37">அப்பொழுது அந்த ஊரிலிருந்த பாவியாகிய ஒரு பெண் அவர் பரிசேயன் வீட்டிலே உண்பதை அறிந்து, ஒரு பாத்திரத்தில் பரிமளதைலம் கொண்டுவந்து,</span>
<span class="v-num v-38 " data-id="bibleJsn">38&nbsp;</span><span class="v LK7_38" data-id="LK7_38">அவருடைய பாதங்களின் அருகே நின்று அழுதுகொண்டு, அவருடைய பாதங்களைத் தன் கண்ணீரினால் நனைத்து, தன் தலைமயிரினால் துடைத்து, அவருடைய பாதங்களை முத்தம் செய்து, பரிமளதைலத்தைப் பூசினாள்.</span>
<span class="v-num v-39 " data-id="bibleJsn">39&nbsp;</span><span class="v LK7_39" data-id="LK7_39">அவரை அழைத்த பரிசேயன் அதை பார்த்தபோது, இவர் தீர்க்கதரிசியாக இருந்தால் தம்மைத் தொடுகிற பெண் எப்படிப்பட்டவள் என்று அறிந்திருப்பார்; இவள் பாவியாக இருக்கிறாளே என்று தனக்குள்ளே சொல்லிக்கொண்டான்.</span>
<span class="v-num v-40 " data-id="bibleJsn">40&nbsp;</span><span class="v LK7_40" data-id="LK7_40">இயேசு அவனை நோக்கி: சீமோனே, உனக்கு நான் ஒரு விஷயம் சொல்லவேண்டும் என்றார் அதற்கு அவன்: போதகரே, சொல்லும் என்றான்.</span>
<span class="v-num v-41 " data-id="bibleJsn">41&nbsp;</span><span class="v LK7_41" data-id="LK7_41">அப்பொழுது அவர்: ஒருவனிடத்தில் இரண்டுபேர் கடன்பட்டிருந்தார்கள்; ஒருவன் ஐந்நூறு வெள்ளிக்காசும், மற்றவன் ஐம்பது வெள்ளிக்காசும் கொடுக்கவேண்டியதாயிருந்தது.</span>
<span class="v-num v-42 " data-id="bibleJsn">42&nbsp;</span><span class="v LK7_42" data-id="LK7_42">வாங்கிய கடனை திரும்பக்கொடுக்க அவர்களுக்கு முடியாததால், இருவருடைய கடன்களையும் மன்னித்துவிட்டான். இப்படியிருக்க, அவர்களில் எவன் அவனிடத்தில் அதிக அன்பாக இருப்பான்? அதைச் சொல் என்றார்.</span>
<span class="v-num v-43 " data-id="bibleJsn">43&nbsp;</span><span class="v LK7_43" data-id="LK7_43">சீமோன் மறுமொழியாக: எவனுக்கு அதிகமாக மன்னித்துவிட்டானோ அவனே அதிக அன்பாக இருப்பான் என்று நினைக்கிறேன் என்றான்; அதற்கு அவர்: சரியாக நினைத்தாய் என்று சொல்லி,</span>
<span class="v-num v-44 " data-id="bibleJsn">44&nbsp;</span><span class="v LK7_44" data-id="LK7_44">பெண்ணின் பக்கம் அவர் திரும்பி, சீமோனை நோக்கி: இந்தப் பெண்ணைப் பார்க்கிறாயே; நான் உன் வீட்டிற்கு வந்தேன், நீ என் கால்களைக் கழுவத் தண்ணீர் தரவில்லை, இவளோ, கண்ணீரினால் என் கால்களை நனைத்து, தன் தலைமயிரினால் அவைகளைத் துடைத்தாள்.</span>
<span class="v-num v-45 " data-id="bibleJsn">45&nbsp;</span><span class="v LK7_45" data-id="LK7_45">நீ என்னை முத்தம் செய்யவில்லை, இவளோ, நான் இங்கு வந்தது முதல், என் பாதங்களை ஓயாமல் முத்தம் செய்தாள்.</span>
<span class="v-num v-46 " data-id="bibleJsn">46&nbsp;</span><span class="v LK7_46" data-id="LK7_46">நீ என் தலையில் எண்ணெய் பூசவில்லை, இவளோ என் பாதங்களில் பரிமளதைலம் பூசினாள்.</span>
<span class="v-num v-47 " data-id="bibleJsn">47&nbsp;</span><span class="v LK7_47" data-id="LK7_47">ஆதலால் நான் உனக்குச் சொல்லுகிறேன்: இவள் செய்த அநேக பாவங்கள் மன்னிக்கப்பட்டது; இவள் மிகவும் அன்புகூர்ந்தாளே. எவனுக்குக் கொஞ்சம் மன்னிக்கப்படுகிறதோ, அவன் கொஞ்சமாக அன்பு செலுத்துவான் என்று சொல்லி;</span>
<span class="v-num v-48 " data-id="bibleJsn">48&nbsp;</span><span class="v LK7_48" data-id="LK7_48">அவளை நோக்கி: உன் பாவங்கள் மன்னிக்கப்பட்டது என்றார்.</span>
<span class="v-num v-49 " data-id="bibleJsn">49&nbsp;</span><span class="v LK7_49" data-id="LK7_49">அப்பொழுது அவரோடு சாப்பிட்டுக்கொண்டிருந்தவர்கள்: பாவங்களை மன்னிக்கிற இவன் யார் என்று தங்களுக்குள்ளே சொல்லிக்கொண்டார்கள்.</span>
<span class="v-num v-50 " data-id="bibleJsn">50&nbsp;</span><span class="v LK7_50" data-id="LK7_50">இயேசு அந்தப் பெண்ணைப் பார்த்து: உன் விசுவாசம் உன்னை இரட்சித்தது, சமாதானத்தோடு போ என்றார்.</span>
</div>

</div><br>
<div class="footnotes">

</div>


</div></div>
</body>


</html>