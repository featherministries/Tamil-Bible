<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 இராஜாக்கள் 24 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="K2.html">Chapter List</a><a class="location" href="K2.html">2 இராஜாக்கள் 24</a><a class="prev" href="K223.html">&lt;</a>
<a class="home" href="../index.html">&#9776;</a> 
<a class="next" href="K225.html">&gt;</a>
</div></div>
<div class="section chapter K2 K224 tamil_irv tam " dir="ltr" lang="tam" data-id="K224" data-nextid="K225" data-previd="K223"><br>
<div class="c">24</div>
<div class="p">
<span class="v-num v-1 " data-id="bibleJsn">1&nbsp;</span><span class="v K224_1" data-id="K224_1">அவனுடைய நாட்களிலே பாபிலோனின் ராஜாவாகிய நேபுகாத்நேச்சார் வந்தான்; யோயாக்கீம் மூன்று வருடங்கள் அவனைச் சேவித்து, பின்பு அவனுக்கு விரோதமாகக் கலகம்செய்தான்.</span>
<span class="v-num v-2 " data-id="bibleJsn">2&nbsp;</span><span class="v K224_2" data-id="K224_2">அப்பொழுது கர்த்தர் கல்தேயர்களின் படைகளையும், சீரியர்களின் படைகளையும், மோவாபியர்களின் படைகளையும், அம்மோனியர்களின் படைகளையும் அவன்மேல் வரவிட்டார்; தீர்க்கதரிசிகளாகிய தம்முடைய ஊழியக்காரர்களைக்கொண்டு கர்த்தர் சொன்ன வார்த்தையின்படியே அவர் அவைகளை யூதாவை அழிப்பதற்கு வரவிட்டார்.</span>
<span class="v-num v-3 " data-id="bibleJsn">3&nbsp;</span><span class="v K224_3" data-id="K224_3">மனாசே தன் எல்லாச் செய்கைகளினாலும் செய்த பாவங்களினிமித்தம் யூதாவைத் தமது சமுகத்தைவிட்டு அகற்றும்படி கர்த்தருடைய கட்டளையினால் அப்படி நடந்தது.</span>
<span class="v-num v-4 " data-id="bibleJsn">4&nbsp;</span><span class="v K224_4" data-id="K224_4">அவன் சிந்தின குற்றமற்ற இரத்தத்திற்காகவும் எருசலேமைக் குற்றமற்ற இரத்தத்தால் நிரப்பினதற்காகவும் கர்த்தர் மன்னிக்க விருப்பமில்லாதிருந்தார்.</span>
<span class="v-num v-5 " data-id="bibleJsn">5&nbsp;</span><span class="v K224_5" data-id="K224_5">யோயாக்கீமின் மற்ற செயல்பாடுகளும், அவன் செய்த யாவும், யூதாவுடைய ராஜாக்களின் நாளாகமப் புத்தகத்தில் எழுதப்பட்டிருக்கிறது.</span>
<span class="v-num v-6 " data-id="bibleJsn">6&nbsp;</span><span class="v K224_6" data-id="K224_6">யோயாக்கீம் இறந்தபின், அவனுடைய மகனாகிய யோயாக்கீன் அவனுடைய இடத்தில் ராஜாவானான்.</span>
<span class="v-num v-7 " data-id="bibleJsn">7&nbsp;</span><span class="v K224_7" data-id="K224_7">எகிப்தின் ராஜா பின்பு தன் தேசத்திலிருந்து புறப்பட்டு வரவில்லை; எகிப்தின் நதிதுவங்கி ஐபிராத்து நதிவரை எகிப்தின் ராஜாவிற்கு இருந்த யாவையும் பாபிலோன் ராஜா பிடித்திருந்தான்.</span>
</div>
<div class="s">யூதாவின் ராஜாவாகிய யோயாக்கீன்</div>
<div class="p">
<span class="v-num v-8 " data-id="bibleJsn">8&nbsp;</span><span class="v K224_8" data-id="K224_8">யோயாக்கீன் ராஜாவாகிறபோது பதினெட்டு வயதாயிருந்து, எருசலேமிலே மூன்று மாதங்கள் அரசாண்டான்; எருசலேம் ஊரைச்சேர்ந்த எல்நாத்தானின் மகளான அவனுடைய தாயின் பெயர் நெகுஸ்தாள்.</span>
<span class="v-num v-9 " data-id="bibleJsn">9&nbsp;</span><span class="v K224_9" data-id="K224_9">அவன் தன் தகப்பன் செய்தபடியெல்லாம் கர்த்தரின் பார்வைக்குப் பொல்லாப்பானதைச் செய்தான்.</span>
<span class="v-num v-10 " data-id="bibleJsn">10&nbsp;</span><span class="v K224_10" data-id="K224_10">அக்காலத்திலே பாபிலோன் ராஜாவாகிய நேபுகாத்நேச்சாரின் வீரர்கள் எருசலேமுக்கு வந்தார்கள்; நகரம் முற்றுகையிடப்பட்டது.</span>
<span class="v-num v-11 " data-id="bibleJsn">11&nbsp;</span><span class="v K224_11" data-id="K224_11">பாபிலோன் ராஜாவாகிய நேபுகாத்நேச்சாருடைய வீரர்கள் நகரத்தை முற்றுகையிடும்போது அவனும் அதற்கு விரோதமாக வந்தான்.</span>
<span class="v-num v-12 " data-id="bibleJsn">12&nbsp;</span><span class="v K224_12" data-id="K224_12">அப்பொழுது யூதாவின் ராஜாவாகிய யோயாக்கீனும், அவனுடைய தாயும், ஊழியக்காரர்களும், பிரபுக்களும், அதிகாரிகளும் பாபிலோன் ராஜாவினிடத்திற்குப் புறப்பட்டுப்போனார்கள்; அவனைப் பாபிலோன் ராஜா தன் ஆளுகையின் எட்டாம் வருடத்திலே பிடித்துக்கொண்டான்.</span>
<span class="v-num v-13 " data-id="bibleJsn">13&nbsp;</span><span class="v K224_13" data-id="K224_13">அங்கேயிருந்து கர்த்தருடைய ஆலயத்தின் சகல பொக்கிஷங்களையும், ராஜாவுடைய அரண்மனையின் பொக்கிஷங்களையும் எடுத்துக்கொண்டு, இஸ்ரவேலின் ராஜாவாகிய சாலொமோன் கர்த்தருடைய ஆலயத்தில் உண்டாக்கியிருந்த பொன் பணிமுட்டுகளையெல்லாம் கர்த்தர் சொல்லியிருந்தபடியே உடைத்துப்போட்டு,</span>
<span class="v-num v-14 " data-id="bibleJsn">14&nbsp;</span><span class="v K224_14" data-id="K224_14">எருசலேமியர்கள் அனைவரும் சகல பிரபுக்களும் சகல பராக்கிரமசாலிகளுமாகிய பத்தாயிரம்பேர்களையும், சகல தச்சர்களையும் கொல்லர்களையும் சிறைபிடித்துக்கொண்டுபோனான்; தேசத்தில் ஏழைமக்களைத் தவிர வேறொருவரும் மீதியாயிருக்கவில்லை.</span>
<span class="v-num v-15 " data-id="bibleJsn">15&nbsp;</span><span class="v K224_15" data-id="K224_15">அவன் யோயாக்கீனையும், ராஜாவின் தாயையும், ராஜாவின் பெண்களையும், அவன் அதிகாரிகளையும், தேசத்தின் பராக்கிரமசாலிகளையும் எருசலேமிலிருந்து பாபிலோனுக்குச் சிறைபிடித்துக் கொண்டுபோனான்.</span>
<span class="v-num v-16 " data-id="bibleJsn">16&nbsp;</span><span class="v K224_16" data-id="K224_16">இப்படியே பாபிலோன் ராஜா பராக்கிரமசாலிகளான மனிதர்களாகிய ஏழாயிரம்பேர்களையும், தச்சர்களும் கொல்லர்களுமாகிய ஆயிரம்பேர்களையும், போர்செய்யத்தக்க பலசாலிகளையும் பாபிலோனுக்குச் சிறைபிடித்துக் கொண்டுபோனான்.</span>
<span class="v-num v-17 " data-id="bibleJsn">17&nbsp;</span><span class="v K224_17" data-id="K224_17">அவனுக்குப் பதிலாகப் பாபிலோன் ராஜா அவனுடைய சிறிய தகப்பனாகிய மத்தனியாவை ராஜாவாக ஏற்படுத்தி, அவனுக்கு சிதேக்கியா என்று வேறுபெயரிட்டான்.</span>
</div>
<div class="s">யூதாவின் ராஜாவாகிய சிதேக்கியா</div>
<div class="p">
<span class="v-num v-18 " data-id="bibleJsn">18&nbsp;</span><span class="v K224_18" data-id="K224_18">சிதேக்கியா ராஜாவாகிறபோது இருபத்தொரு வயதாயிருந்து, பதினொருவருடங்கள் எருசலேமிலே அரசாண்டான்; லிப்னா ஊரைச்சேர்ந்த எரேமியாவின் மகளான அவனுடைய தாயின் பெயர் அமுத்தாள்.</span>
<span class="v-num v-19 " data-id="bibleJsn">19&nbsp;</span><span class="v K224_19" data-id="K224_19">யோயாக்கீம் செய்தபடியெல்லாம் அவனும் கர்த்தருடைய பார்வைக்குப் பொல்லாப்பானதைச் செய்தான்.</span>
<span class="v-num v-20 " data-id="bibleJsn">20&nbsp;</span><span class="v K224_20" data-id="K224_20">எருசலேமையும் யூதாவையும் கர்த்தர் தம்முடைய சமுகத்தைவிட்டு அகற்றிவிடும்வரை, அவைகளின்மேலுள்ள அவருடைய கோபத்தால் இப்படி நடந்ததும் அல்லாமல், சிதேக்கியா பாபிலோனிலே ராஜாவிற்கு விரோதமாகக் கலகமும் செய்தான்.</span>
</div>

</div><br>
<div class="footnotes">

</div>


</div></div>
</body>


</html>