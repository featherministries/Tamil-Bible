<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>லேவியராகமம் 6 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="LV.html">Chapter List</a><a class="location" href="LV.html">லேவியராகமம் 6</a><a class="prev" href="LV5.html">&lt;</a>
<a class="home" href="../index.html">&#9776;</a> 
<a class="next" href="LV7.html">&gt;</a>
</div></div>
<div class="section chapter LV LV6 tamil_irv tam " dir="ltr" lang="tam" data-id="LV6" data-nextid="LV7" data-previd="LV5"><br>
<div class="c">6</div>
<div class="p">
<span class="v-num v-1 " data-id="bibleJsn">1&nbsp;</span><span class="v LV6_1" data-id="LV6_1">பின்னும் கர்த்தர் மோசேயை நோக்கி:</span>
<span class="v-num v-2 " data-id="bibleJsn">2&nbsp;</span><span class="v LV6_2" data-id="LV6_2">ஒருவன் கர்த்தருக்கு விரோதமாக அநியாயம் செய்து, தன்னிடத்தில் ஒப்புவிக்கப்பட்ட பொருளிலாவது, கொடுக்கல் வாங்கலிலாவது, தன் அயலானை ஏமாற்றி, அல்லது ஒரு பொருளை வலுக்கட்டாயமாகப் பறித்துக்கொண்டு, அல்லது தன் அயலானுக்கு இடையூறுசெய்து,</span>
<span class="v-num v-3 " data-id="bibleJsn">3&nbsp;</span><span class="v LV6_3" data-id="LV6_3">அல்லது காணாமற்போனதைக் கண்டுபிடித்து அதை மறுதலித்து, அதைக்குறித்துப் பொய்யாக சத்தியம் செய்து, மனிதர்கள் செய்யும் இதைப்போல யாதொரு காரியத்தில் பாவம்செய்தான் என்றால்,</span>
<span class="v-num v-4 " data-id="bibleJsn">4&nbsp;</span><span class="v LV6_4" data-id="LV6_4">அவன் செய்த பாவத்தினாலே குற்றவாளியானதால், தான் வலுக்கட்டாயமாகப் பறித்துக்கொண்டதையும், இடையூறுசெய்து பெற்றுக்கொண்டதையும், தன்னிடத்தில் ஒப்புவிக்கப்பட்டதையும், காணாமற்போயிருந்து தான் கண்டெடுத்ததையும்,</span>
<span class="v-num v-5 " data-id="bibleJsn">5&nbsp;</span><span class="v LV6_5" data-id="LV6_5">பொய்யாக சத்தியம் செய்து சம்பாதித்த பொருளையும் திரும்பக் கொடுக்கக்கடவன்; அந்த முதலைக் கொடுக்கிறதும் அல்லாமல், அதனுடன் ஐந்தில் ஒரு பங்கு அதிகமாகவும் சேர்த்து, அதைத் தான் குற்றநிவாரணபலியை செலுத்தும் நாளில், அதற்குரியவனுக்குக் கொடுத்துவிட்டு,</span>
<span class="v-num v-6 " data-id="bibleJsn">6&nbsp;</span><span class="v LV6_6" data-id="LV6_6">தன் குற்றநிவாரணபலியாக, உன் மதிப்பீட்டுக்குச் சரியான பழுதற்ற ஆட்டுக்கடாவைக் கர்த்தருக்குச் செலுத்த, அதை ஆசாரியனிடத்தில் குற்றநிவாரணபலியாகக் கொண்டுவருவானாக.</span>
<span class="v-num v-7 " data-id="bibleJsn">7&nbsp;</span><span class="v LV6_7" data-id="LV6_7">கர்த்தருடைய சந்நிதியில் அவனுடைய பாவத்தை ஆசாரியன் நிவிர்த்திசெய்யக்கடவன்; அப்பொழுது, அவனைக் குற்றவாளியாக்கிய அப்படிப்பட்ட எந்தக்காரியமும் அவனுக்கு மன்னிக்கப்படும் என்றார்.</span>
</div>
<div class="s">சர்வாங்க தகனபலிக்குரிய விதிமுறைகள்</div>
<div class="p">
<span class="v-num v-8 " data-id="bibleJsn">8&nbsp;</span><span class="v LV6_8" data-id="LV6_8">பின்னும் கர்த்தர் மோசேயை நோக்கி:</span>
<span class="v-num v-9 " data-id="bibleJsn">9&nbsp;</span><span class="v LV6_9" data-id="LV6_9">நீ ஆரோனுக்கும் அவனுடைய மகன்களுக்கும் கற்பிக்கவேண்டிய சர்வாங்க தகனபலிக்குரிய விதிமுறைகள் என்னவென்றால், சர்வாங்க தகனபலியானது இரவுமுதல் விடியற்காலம்வரை பலிபீடத்தின்மேல் எரியவேண்டும்; பலிபீடத்தின் மேலுள்ள நெருப்பு எரிந்துகொண்டே இருக்கவேண்டும்.</span>
<span class="v-num v-10 " data-id="bibleJsn">10&nbsp;</span><span class="v LV6_10" data-id="LV6_10">ஆசாரியன் சணல்நூல் உள்ளாடையை தன் இடுப்பில் போட்டுக்கொண்டு, சணல்நூல் அங்கியை அணிந்து, பலிபீடத்தின்மேல் நெருப்பில் எரிந்த சர்வாங்க தகனபலியின் சாம்பலை எடுத்து, பலிபீடத்தின் அருகில் கொட்டி,</span>
<span class="v-num v-11 " data-id="bibleJsn">11&nbsp;</span><span class="v LV6_11" data-id="LV6_11">பின்பு தன் உடைகளைக் கழற்றி, வேறு உடைகளை அணிந்துகொண்டு, அந்தச் சாம்பலை முகாமிற்கு வெளியே சுத்தமான ஒரு இடத்திலே கொண்டுபோய்க் கொட்டக்கடவன்.</span>
<span class="v-num v-12 " data-id="bibleJsn">12&nbsp;</span><span class="v LV6_12" data-id="LV6_12">பலிபீடத்தின்மேலிருக்கிற நெருப்பு அணையாமல் எரிந்துகொண்டிருக்கவேண்டும்; ஆசாரியன் காலைதோறும் அதின்மேல் எரியும்படி கட்டைகளைப் போட்டு, அதின்மேல் சர்வாங்க தகனபலியை வரிசையாக வைத்து, அதின்மேல் சமாதானபலிகளின் கொழுப்பைப் போட்டு எரிக்கக்கடவன்.</span>
<span class="v-num v-13 " data-id="bibleJsn">13&nbsp;</span><span class="v LV6_13" data-id="LV6_13">பலிபீடத்தின்மேல் நெருப்பு எப்பொழுதும் எரிந்துகொண்டிருக்கவேண்டும்; அது ஒருபோதும் அணைந்துபோகக்கூடாது.</span>
</div>
<div class="s">உணவுபலிக்குரிய விதிமுறைகள்</div>
<div class="p">
<span class="v-num v-14 " data-id="bibleJsn">14&nbsp;</span><span class="v LV6_14" data-id="LV6_14">உணவுபலியின் விதிமுறைகள் என்னவென்றால், ஆரோனின் மகன்கள் அதைக் கர்த்தருடைய சந்நிதியில் பலிபீடத்திற்கு முன்னே படைக்கவேண்டும்.</span>
<span class="v-num v-15 " data-id="bibleJsn">15&nbsp;</span><span class="v LV6_15" data-id="LV6_15">அவன், உணவுபலியின் மெல்லிய மாவிலும் அதின் எண்ணெயிலும் தன் கைப்பிடி நிறைய எடுத்து, உணவுபலியின்மேலுள்ள தூபவர்க்கம் யாவற்றோடும் கூட அதை நன்றியின் அடையாளமாகப் பலிபீடத்தின்மேல் கர்த்தருக்கு நறுமண வாசனையாக எரிக்கக்கடவன்.</span>
<span class="v-num v-16 " data-id="bibleJsn">16&nbsp;</span><span class="v LV6_16" data-id="LV6_16">அதில் மீதியானதை ஆரோனும் அவனுடைய மகன்களும் சாப்பிடுவார்களாக; அதை புளிப்பில்லாத அப்பத்துடன் பரிசுத்த ஸ்தலத்தில் சாப்பிடவேண்டும்; ஆசரிப்புக்கூடாரத்தின் பிராகாரத்தில் அதைச் சாப்பிடவேண்டும்.</span>
<span class="v-num v-17 " data-id="bibleJsn">17&nbsp;</span><span class="v LV6_17" data-id="LV6_17">அதைப் புளித்தமாவுள்ளதாக வேகவைக்கவேண்டாம்; அது எனக்கு செலுத்தப்படும் தகனங்களில் நான் அவர்களுக்குக் கொடுத்த அவர்களுடைய பங்கு; அது பாவநிவாரண பலியைப்போலவும் குற்றநிவாரண பலியைப்போலவும் மகா பரிசுத்தமானது.</span>
<span class="v-num v-18 " data-id="bibleJsn">18&nbsp;</span><span class="v LV6_18" data-id="LV6_18">ஆரோனின் சந்ததியில் ஆண்மக்கள் அனைவரும் அதைச் சாப்பிடுவார்களாக; கர்த்தருக்கு செலுத்தப்படும் தகனபலிகளில் அது உங்கள் தலைமுறைதோறும் நிரந்தரமான கட்டளையாக இருக்கக்கடவது; அவைகளைத் தொடுகிறவனெவனும் பரிசுத்தமாக இருப்பான் என்று சொல் என்றார்.</span>
<span class="v-num v-19 " data-id="bibleJsn">19&nbsp;</span><span class="v LV6_19" data-id="LV6_19">பின்னும் கர்த்தர் மோசேயை நோக்கி:</span>
<span class="v-num v-20 " data-id="bibleJsn">20&nbsp;</span><span class="v LV6_20" data-id="LV6_20">ஆரோன் அபிஷேகம் செய்யப்படும் நாளில், அவனும் அவனுடைய மகன்களும் கர்த்தருக்குச் செலுத்தவேண்டிய படைப்பு என்னவென்றால், ஒரு எப்பா அளவான மெல்லிய மாவிலே பத்தில் ஒரு பங்கை, காலையில் பாதியும் மாலையில் பாதியும், நிரந்தரமான உணவுபலியாகச் செலுத்தக்கடவர்கள்.</span>
<span class="v-num v-21 " data-id="bibleJsn">21&nbsp;</span><span class="v LV6_21" data-id="LV6_21">அது பாத்திரத்திலே எண்ணெய்விட்டு வேகவைக்கவேண்டும்; வேகவைத்தபின்பு அதைக் கொண்டுவந்து, உணவுபலியாக கர்த்தருக்கு நறுமண வாசனையாகப் படைக்கக்கடவாய்.</span>
<span class="v-num v-22 " data-id="bibleJsn">22&nbsp;</span><span class="v LV6_22" data-id="LV6_22">அவனுடைய மகன்களில் அவனுடைய இடத்திலே அபிஷேகம்செய்யப்படுகிற ஆசாரியனும் அப்படியே செய்யக்கடவன்; அது முழுவதும் எரிக்கப்படவேண்டும்; அது கர்த்தர் ஏற்படுத்தின நிரந்தரமான கட்டளை.</span>
<span class="v-num v-23 " data-id="bibleJsn">23&nbsp;</span><span class="v LV6_23" data-id="LV6_23">ஆசாரியனுக்காக செலுத்தப்படும் எந்த உணவுபலியும் சாப்பிடாமல், முழுவதும் எரிக்கப்படவேண்டும் என்றார்.</span>
</div>
<div class="s">பாவநிவாரணபலிக்குரிய விதிமுறைகள்</div>
<div class="p">
<span class="v-num v-24 " data-id="bibleJsn">24&nbsp;</span><span class="v LV6_24" data-id="LV6_24">பின்னும் கர்த்தர் மோசேயை நோக்கி:</span>
<span class="v-num v-25 " data-id="bibleJsn">25&nbsp;</span><span class="v LV6_25" data-id="LV6_25">நீ ஆரோனோடும் அவனுடைய மகன்களோடும் சொல்லவேண்டியதாவது, பாவநிவாரணபலியின் விதிமுறைகள் என்னவென்றால், சர்வாங்கதகனபலி கொல்லப்படும் இடத்தில் பாவநிவாரணபலியும் கர்த்தருடைய சந்நிதியில் கொல்லப்படக்கடவது; அது மகா பரிசுத்தமானது.</span>
<span class="v-num v-26 " data-id="bibleJsn">26&nbsp;</span><span class="v LV6_26" data-id="LV6_26">பாவநிவிர்த்திசெய்ய அதைப் பலியிடுகிற ஆசாரியன் அதைச் சாப்பிடக்கடவன்; ஆசரிப்புக்கூடாரத்தின் பிராகாரமாகிய பரிசுத்த ஸ்தலத்திலே அது சாப்பிடப்படவேண்டும்.</span>
<span class="v-num v-27 " data-id="bibleJsn">27&nbsp;</span><span class="v LV6_27" data-id="LV6_27">அதின் மாம்சத்தில் படுகிறது எதுவும் பரிசுத்தமாக இருக்கும்; அதின் இரத்தத்திலே கொஞ்சம் ஒரு உடையில் தெறித்ததென்றால், இரத்தம்தெறித்த உடையைப் பரிசுத்த ஸ்தலத்தில் கழுவவேண்டும்.</span>
<span class="v-num v-28 " data-id="bibleJsn">28&nbsp;</span><span class="v LV6_28" data-id="LV6_28">அது சமைக்கப்பட்ட மண்பானை உடைக்கப்படவேண்டும்; செப்புப்பானையில் சமைக்கப்பட்டால், அது விளக்கப்பட்டுத் தண்ணீரில் கழுவப்படவேண்டும்.</span>
<span class="v-num v-29 " data-id="bibleJsn">29&nbsp;</span><span class="v LV6_29" data-id="LV6_29">ஆசாரியர்களில் ஆண்மக்கள் அனைவரும் அதைச் சாப்பிடுவார்களாக; அது மகா பரிசுத்தமானது.</span>
<span class="v-num v-30 " data-id="bibleJsn">30&nbsp;</span><span class="v LV6_30" data-id="LV6_30">எந்தப் பாவநிவாரணபலியின் இரத்தத்தில் கொஞ்சம் பரிசுத்த ஸ்தலத்தில் பாவநிவிர்த்திக்காக ஆசரிப்புக்கூடாரத்திற்குள்ளே கொண்டுவரப்பட்டதோ, அந்தப் பலியைச் சாப்பிடக்கூடாது, அது நெருப்பிலே எரிக்கப்படவேண்டும்.</span>
</div>

</div><br>
<div class="footnotes">

</div>


</div></div>
</body>


</html>