<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>மாற்கு 9 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="MK.html">Chapter List</a><a class="location" href="MK.html">மாற்கு 9</a><a class="prev" href="MK8.html">&lt;</a>
<a class="home" href="../index.html">&#9776;</a> 
<a class="next" href="MK10.html">&gt;</a>
</div></div>
<div class="section chapter MK MK9 tamil_irv tam " dir="ltr" lang="tam" data-id="MK9" data-nextid="MK10" data-previd="MK8"><br>
<div class="c">9</div>
<div class="p">
<span class="v-num v-1 " data-id="bibleJsn">1&nbsp;</span><span class="v MK9_1" data-id="MK9_1">இயேசு அவர்களைப் பார்த்து: இங்கே நிற்கிறவர்களில் சிலர் தேவனுடைய ராஜ்யம் பலத்தோடு வருவதைப் பார்ப்பதற்குமுன்பு, மரிப்பதில்லை என்று, உண்மையாகவே உங்களுக்குச் சொல்லுகிறேன் என்றார்.</span>
</div>
<div class="s">இயேசு மறுரூபமடைதல்</div>
<div class="p">
<span class="v-num v-2 " data-id="bibleJsn">2&nbsp;</span><span class="v MK9_2" data-id="MK9_2">ஆறு நாட்களுக்குப்பின்பு, இயேசு பேதுருவையும், யாக்கோபையும், யோவானையும் அழைத்து, உயர்ந்த மலையின்மேல் அவர்களைத் தனியே கூட்டிக்கொண்டுபோய், அவர்களுக்கு முன்பாக மறுரூபமடைந்தார்.</span>
<span class="v-num v-3 " data-id="bibleJsn">3&nbsp;</span><span class="v MK9_3" data-id="MK9_3">அவருடைய உடை உறைந்த மழையைப்போல பூமியிலே எந்தவொரு நபராலும் வெளுக்கக்கூடாத வெண்மையாகப் பிரகாசித்தது.</span>
<span class="v-num v-4 " data-id="bibleJsn">4&nbsp;</span><span class="v MK9_4" data-id="MK9_4">அப்பொழுது மோசேயும் எலியாவும் இயேசுவோடு பேசுகிறவர்களாக அவர்களுக்குக் காணப்பட்டார்கள்.</span>
<span class="v-num v-5 " data-id="bibleJsn">5&nbsp;</span><span class="v MK9_5" data-id="MK9_5">அப்பொழுது பேதுரு இயேசுவைப் பார்த்து: ரபீ, நாம் இங்கே இருக்கிறது நல்லது; உமக்கு ஒரு கூடாரமும், மோசேக்கு ஒரு கூடாரமும், எலியாவிற்கு ஒரு கூடாரமுமாக, மூன்று கூடாரங்களைப் போடுவோம் என்றான்.</span>
<span class="v-num v-6 " data-id="bibleJsn">6&nbsp;</span><span class="v MK9_6" data-id="MK9_6">அவர்கள் மிகவும் பயந்திருந்தபடியால், தான் பேசுகிறது என்ன என்று தெரியாமல் இப்படிச் சொன்னான்.</span>
<span class="v-num v-7 " data-id="bibleJsn">7&nbsp;</span><span class="v MK9_7" data-id="MK9_7">அப்பொழுது, ஒரு மேகம் அவர்கள்மேல் நிழலிட்டது: இவர் என்னுடைய நேசகுமாரன், இவர் சொல்வதைக் கேளுங்கள் என்று அந்த மேகத்திலிருந்து ஒரு சத்தம் உண்டானது.</span>
<span class="v-num v-8 " data-id="bibleJsn">8&nbsp;</span><span class="v MK9_8" data-id="MK9_8">உடனே அவர்கள் சுற்றிலும் பார்த்தபோது, இயேசுவைத்தவிர வேறுயாரையும் பார்க்கவில்லை.</span>
<span class="v-num v-9 " data-id="bibleJsn">9&nbsp;</span><span class="v MK9_9" data-id="MK9_9">அவர்கள் மலையிலிருந்து இறங்குகிறபோது, இயேசு அவர்களைப் பார்த்து: மனிதகுமாரன் மரித்தோரிலிருந்து உயிரோடு எழுந்திருக்கும்வரைக்கும், நீங்கள் பார்த்தவைகளை ஒருவருக்கும் சொல்லவேண்டாம் என்று கட்டளையிட்டார்.</span>
<span class="v-num v-10 " data-id="bibleJsn">10&nbsp;</span><span class="v MK9_10" data-id="MK9_10">மரித்தோரிலிருந்து உயிரோடு எழுந்திருப்பது என்னவென்று அவர்கள் ஒருவரோடொருவர் விசாரித்து, அந்த வார்த்தையைத் தங்களுக்குள்ளே அடக்கிக்கொண்டு:</span>
<span class="v-num v-11 " data-id="bibleJsn">11&nbsp;</span><span class="v MK9_11" data-id="MK9_11">எலியா முந்தி வரவேண்டும் என்று வேதபண்டிதர்கள் சொல்லுகிறார்களே, அது எப்படி என்று அவரிடம் கேட்டார்கள்.</span>
<span class="v-num v-12 " data-id="bibleJsn">12&nbsp;</span><span class="v MK9_12" data-id="MK9_12">அவர் மறுமொழியாக: எலியா முதலில் வந்து எல்லாவற்றையும் சீர்ப்படுத்துவது உண்மைதான்; அல்லாமலும், மனிதகுமாரன் பல பாடுகள்பட்டு, அவமதிக்கப்படுவார் என்று, அவரைக்குறித்து எழுதியிருக்கிறதே அது எப்படி என்றார்.</span>
<span class="v-num v-13 " data-id="bibleJsn">13&nbsp;</span><span class="v MK9_13" data-id="MK9_13">ஆனாலும் எலியா வந்துவிட்டான், அவனைக்குறித்து எழுதியிருக்கிறபடி தங்களுக்கு விருப்பமானபடி அவனுக்குச் செய்தார்கள் என்று, உங்களுக்குச் சொல்லுகிறேன் என்றார்.</span>
</div>
<div class="s">இயேசு அசுத்தஆவி பிடித்த வாலிபனை சுகப்படுத்தல்</div>
<div class="p">
<span class="v-num v-14 " data-id="bibleJsn">14&nbsp;</span><span class="v MK9_14" data-id="MK9_14">பின்பு அவர் சீடர்களிடம் வந்தபோது, அவர்களைச் சுற்றி மக்கள்கூட்டம் நிற்கிறதையும், அவர்களோடு வேதபண்டிதர்கள் வாக்குவாதம்பண்ணுகிறதையும் பார்த்தார்.</span>
<span class="v-num v-15 " data-id="bibleJsn">15&nbsp;</span><span class="v MK9_15" data-id="MK9_15">மக்கள்கூட்டத்தினர் அவரைப் பார்த்தவுடன் அதிக ஆச்சரியப்பட்டு, ஓடிவந்து, அவரை வாழ்த்தினார்கள்.</span>
<span class="v-num v-16 " data-id="bibleJsn">16&nbsp;</span><span class="v MK9_16" data-id="MK9_16">அவர் வேதபண்டிதர்களைப் பார்த்து: நீங்கள் இவர்களோடு எதைக்குறித்து வாக்குவாதம்பண்ணுகிறீர்கள் என்று கேட்டார்.</span>
<span class="v-num v-17 " data-id="bibleJsn">17&nbsp;</span><span class="v MK9_17" data-id="MK9_17">அப்பொழுது மக்கள்கூட்டத்தில் ஒருவன் அவரைப் பார்த்து: போதகரே, ஊமையான ஒரு ஆவி பிடித்த என் மகனை உம்மிடத்தில் கொண்டுவந்தேன்.</span>
<span class="v-num v-18 " data-id="bibleJsn">18&nbsp;</span><span class="v MK9_18" data-id="MK9_18">அது அவனை எங்கே பிடித்தாலும் அங்கே அவனை அலைக்கழிக்கிறது; அப்பொழுது அவன் நுரைதள்ளி, பல்லைக்கடித்து, சோர்ந்துபோகிறான். அதைத் துரத்திவிடும்படி உம்முடைய சீடர்களிடம் கேட்டேன்; அவர்களால் முடியவில்லை என்றான்.</span>
<span class="v-num v-19 " data-id="bibleJsn">19&nbsp;</span><span class="v MK9_19" data-id="MK9_19">அவர் மறுமொழியாக: விசுவாசமில்லாத சந்ததியே, எதுவரைக்கும் நான் உங்களோடு இருப்பேன்? எதுவரைக்கும் உங்களிடம் பொறுமையாக இருப்பேன்? அவனை என்னிடம் கொண்டுவாருங்கள் என்றார்.</span>
<span class="v-num v-20 " data-id="bibleJsn">20&nbsp;</span><span class="v MK9_20" data-id="MK9_20">அவனை அவரிடம் கொண்டுவந்தார்கள். அவரைப் பார்த்தவுடனே, அந்த ஆவி அவனை அலைக்கழித்தது; அவன் தரையிலே விழுந்து, நுரைதள்ளிப் புரண்டான்.</span>
<span class="v-num v-21 " data-id="bibleJsn">21&nbsp;</span><span class="v MK9_21" data-id="MK9_21">இயேசு அவனுடைய தகப்பனைப் பார்த்து: எவ்வளவு காலங்களாக இப்படி இருக்கிறது? என்று கேட்டார். அதற்கு அவன்: சிறுவயதிலிருந்தே இப்படி இருக்கிறது;</span>
<span class="v-num v-22 " data-id="bibleJsn">22&nbsp;</span><span class="v MK9_22" data-id="MK9_22">இவனைக் கொல்லுவதற்காக அந்த ஆவி அடிக்கடி தீயிலும் தண்ணீரிலும் தள்ளியது. நீர் ஏதாவது செய்யமுடியுமானால், எங்கள்மேல் மனமிறங்கி, எங்களுக்கு உதவிசெய்யவேண்டும் என்றான்.</span>
<span class="v-num v-23 " data-id="bibleJsn">23&nbsp;</span><span class="v MK9_23" data-id="MK9_23">இயேசு அவனைப் பார்த்து: நீ விசுவாசித்தால் நடக்கும், விசுவாசிக்கிறவனுக்கு எல்லாம் சாத்தியமாகும் என்றார்.</span>
<span class="v-num v-24 " data-id="bibleJsn">24&nbsp;</span><span class="v MK9_24" data-id="MK9_24">உடனே பிள்ளையின் தகப்பன்: விசுவாசிக்கிறேன் ஆண்டவரே, என் அவிசுவாசம் நீங்கும்படி உதவிசெய்யும் என்று கண்ணீரோடு சத்தமிட்டுச் சொன்னான்.</span>
<span class="v-num v-25 " data-id="bibleJsn">25&nbsp;</span><span class="v MK9_25" data-id="MK9_25">அப்பொழுது மக்கள் கூட்டமாக ஓடிவருகிறதை இயேசு பார்த்து, அந்த அசுத்தஆவியை நோக்கி: ஊமையும் செவிடுமான ஆவியே, இவனைவிட்டு வெளியே போ, இனி இவனுக்குள் மீண்டும் போகக்கூடாது என்று நான் உனக்குக் கட்டளையிடுகிறேன் என்று அதை அதட்டினார்.</span>
<span class="v-num v-26 " data-id="bibleJsn">26&nbsp;</span><span class="v MK9_26" data-id="MK9_26">அப்பொழுது அந்த ஆவி சத்தமிட்டு, அவனை அதிகமாக அலைக்கழித்து வெளியேபோனது. அவன் மரித்துப்போனான் என்று மக்கள் சொல்லத்தக்கதாக மரித்தவன்போல கிடந்தான்.</span>
<span class="v-num v-27 " data-id="bibleJsn">27&nbsp;</span><span class="v MK9_27" data-id="MK9_27">இயேசு அவன் கையைப் பிடித்து, அவனைத் தூக்கினார்; உடனே அவன் எழுந்திருந்தான்.</span>
<span class="v-num v-28 " data-id="bibleJsn">28&nbsp;</span><span class="v MK9_28" data-id="MK9_28">அவர் வீட்டிற்கு வந்தபொழுது, அவருடைய சீடர்கள்: அந்த ஆவியைத் துரத்திவிட எங்களால் ஏன் முடியவில்லை என்று அவரிடம் கேட்டார்கள்.</span>
<span class="v-num v-29 " data-id="bibleJsn">29&nbsp;</span><span class="v MK9_29" data-id="MK9_29">அதற்கு அவர்: இந்தவகைப் பிசாசை ஜெபத்தினாலும் உபவாசத்தினாலும்தவிர மற்ற எந்தவிதத்திலும் துரத்தமுடியாது என்றார்.</span>
<span class="v-num v-30 " data-id="bibleJsn">30&nbsp;</span><span class="v MK9_30" data-id="MK9_30">பின்பு அந்த இடத்தைவிட்டுப் புறப்பட்டு, கலிலேயாவைக் கடந்துபோனார்கள்; அது யாருக்கும் தெரியக்கூடாது என்று விரும்பினார்.</span>
<span class="v-num v-31 " data-id="bibleJsn">31&nbsp;</span><span class="v MK9_31" data-id="MK9_31">ஏனென்றால், மனிதகுமாரன் மனிதர்கள் கைகளில் ஒப்புக்கொடுக்கப்படுவார் என்றும், அவர்கள் அவரைக் கொன்றுபோடுவார்கள் என்றும்; கொல்லப்பட்டு, மூன்றாம்நாளிலே உயிரோடு எழுந்திருப்பார் என்றும் அவர் தம்முடைய சீடர்களுக்குப் போதகம்பண்ணிச் சொல்லியிருந்தார்.</span>
<span class="v-num v-32 " data-id="bibleJsn">32&nbsp;</span><span class="v MK9_32" data-id="MK9_32">அவர்களோ அந்த வார்த்தையைப் புரிந்துகொள்ளவில்லை, அதைக்குறித்து அவரிடத்தில் கேட்கவும் பயந்தார்கள்.</span>
</div>
<div class="s">யார் பெரியவன்?</div>
<div class="p">
<span class="v-num v-33 " data-id="bibleJsn">33&nbsp;</span><span class="v MK9_33" data-id="MK9_33">அவர் கப்பர்நகூமுக்கு வந்து, வீட்டிலே இருக்கும்போது, அவர்களைப் பார்த்து: நீங்கள் வழியிலே எதைக்குறித்து உங்களுக்குள் வாக்குவாதம்பண்ணினீர்கள் என்று கேட்டார்.</span>
<span class="v-num v-34 " data-id="bibleJsn">34&nbsp;</span><span class="v MK9_34" data-id="MK9_34">அதற்கு அவர்கள் மவுனமாக இருந்தார்கள்; ஏனென்றால், அவர்கள் தங்களுக்குள் எவன் பெரியவன் என்று வழியில் வாக்குவாதம்பண்ணினார்கள்.</span>
<span class="v-num v-35 " data-id="bibleJsn">35&nbsp;</span><span class="v MK9_35" data-id="MK9_35">அப்பொழுது அவர் உட்கார்ந்து, பன்னிரண்டுபேரையும் அழைத்து: யாராவது முதல்வனாக இருக்கவிரும்பினால் அவன் எல்லோருக்கும் கீழானவனும், எல்லோருக்கும் ஊழியக்காரனுமாக இருக்கவேண்டும் என்று சொல்லி;</span>
<span class="v-num v-36 " data-id="bibleJsn">36&nbsp;</span><span class="v MK9_36" data-id="MK9_36">ஒரு சிறுபிள்ளையை எடுத்து, அதை அவர்கள் நடுவிலே நிறுத்தி, அதை அணைத்துக்கொண்டு:</span>
<span class="v-num v-37 " data-id="bibleJsn">37&nbsp;</span><span class="v MK9_37" data-id="MK9_37">இப்படிப்பட்ட சிறு பிள்ளைகளில் ஒன்றை என் நாமத்தினாலே ஏற்றுக்கொள்ளுகிறவன், என்னை ஏற்றுக்கொள்ளுகிறான்; என்னை ஏற்றுக்கொள்ளுகிறவன், என்னை அல்ல, என்னை அனுப்பினவரை ஏற்றுக்கொள்ளுகிறான் என்றார்.</span>
</div>
<div class="s">நமக்கு விரோதமாக இல்லாதவன் நம்மோடு இருக்கிறான்</div>
<div class="p">
<span class="v-num v-38 " data-id="bibleJsn">38&nbsp;</span><span class="v MK9_38" data-id="MK9_38">அப்பொழுது யோவான் அவரைப் பார்த்து: போதகரே, நம்மைப் பின்பற்றாதவன் ஒருவன் உமது நாமத்தினாலே பிசாசுகளைத் துரத்துகிறதைப் பார்த்தோம்; அவன் நம்மைப் பின்பற்றாதவன், எனவே நாங்கள் அவனைத் தடுத்தோம் என்றான்.</span>
<span class="v-num v-39 " data-id="bibleJsn">39&nbsp;</span><span class="v MK9_39" data-id="MK9_39">அதற்கு இயேசு: அவனைத் தடுக்கவேண்டாம்; என் நாமத்தினாலே அற்புதம் செய்கிறவன் எளிதாக என்னைக்குறித்துத் தீங்கு சொல்லமாட்டான்.</span>
<span class="v-num v-40 " data-id="bibleJsn">40&nbsp;</span><span class="v MK9_40" data-id="MK9_40">நமக்கு விரோதமாக இல்லாதவன் நம்மோடு இருக்கிறான்.</span>
<span class="v-num v-41 " data-id="bibleJsn">41&nbsp;</span><span class="v MK9_41" data-id="MK9_41">நீங்கள் கிறிஸ்துவை உடையவர்களாக இருக்கிறதினாலே, என் நாமத்தினாலே உங்களுக்கு ஒரு கிண்ணம் தண்ணீர் குடிக்கக் கொடுக்கிறவன் தன் பலனை பெறாமல் போவதில்லை என்று உண்மையாகவே உங்களுக்குச் சொல்லுகிறேன்.</span>
</div>
<div class="s">இடறுதலுக்குக் காரணமாகுதல்</div>
<div class="p">
<span class="v-num v-42 " data-id="bibleJsn">42&nbsp;</span><span class="v MK9_42" data-id="MK9_42">என்னிடம் விசுவாசமாக இருக்கிற இந்தச் சிறியவர்களில் ஒருவனுக்கு இடறல் உண்டாக்குகிறவன் எவனோ, அவனுடைய கழுத்தில் மாவரைக்கும் கல்லைக் கட்டி, கடலில் அவனைத் தள்ளிப்போடுகிறது அவனுக்கு நலமாக இருக்கும்.</span>
<span class="v-num v-43 " data-id="bibleJsn">43&nbsp;</span><span class="v MK9_43" data-id="MK9_43">உன் கை உனக்கு இடறல் உண்டாக்கினால், அதை வெட்டிப்போடு; நீ இரண்டு கைகள் உள்ளவனாக அணையாத அக்கினியுள்ள நரகத்திற்குப் போவதைவிட, ஊனமுள்ளவனாக ஜீவனுக்குள் போவது உனக்கு நலமாக இருக்கும்.</span>
<span class="v-num v-44 " data-id="bibleJsn">44&nbsp;</span><span class="v MK9_44" data-id="MK9_44">அங்கே அவர்கள் புழு சாகாமலும், அக்கினி அணையாமலும் இருக்கும்.</span>
<span class="v-num v-45 " data-id="bibleJsn">45&nbsp;</span><span class="v MK9_45" data-id="MK9_45">உன் கால் உனக்கு இடறல் உண்டாக்கினால் அதை வெட்டிப்போடு; நீ இரண்டு கால்கள் உள்ளவனாக அணையாத அக்கினியுள்ள நரகத்திலே தள்ளப்படுவதைவிட, கால்கள் நடக்கமுடியாதவனாக ஜீவனுக்குள் செல்வது உனக்கு நலமாக இருக்கும்.</span>
<span class="v-num v-46 " data-id="bibleJsn">46&nbsp;</span><span class="v MK9_46" data-id="MK9_46">அங்கே அவர்கள் புழு சாகாமலும், அக்கினி அணையாமலும் இருக்கும்.</span>
<span class="v-num v-47 " data-id="bibleJsn">47&nbsp;</span><span class="v MK9_47" data-id="MK9_47">உன் கண் உனக்கு இடறல் உண்டாக்கினால், அதைப் பிடுங்கிப்போடு; நீ இரண்டு கண்கள் உள்ளவனாக அணையாத அக்கினியுள்ள நரகத்திலே தள்ளப்படுவதைவிட, ஒற்றைக் கண்ணனாக தேவனுடைய ராஜ்யத்திற்குச் செல்வது உனக்கு நலமாக இருக்கும்.</span>
<span class="v-num v-48 " data-id="bibleJsn">48&nbsp;</span><span class="v MK9_48" data-id="MK9_48">அங்கே அவர்கள் புழு சாகாமலும், அக்கினி அணையாமலும் இருக்கும்.</span>
<span class="v-num v-49 " data-id="bibleJsn">49&nbsp;</span><span class="v MK9_49" data-id="MK9_49">எந்தப் பலியும் உப்பினால் உப்பிடப்படுவதுபோல, எந்த மனிதனும் அக்கினியினால் உப்பிடப்படுவான்.</span>
<span class="v-num v-50 " data-id="bibleJsn">50&nbsp;</span><span class="v MK9_50" data-id="MK9_50">உப்பு நல்லதுதான், உப்பு சாரமில்லாமல் போனால், அதை எதினாலே சாரமுண்டாக்குவீர்கள்? உங்களுக்குள்ளே உப்புடையவர்களாக இருங்கள், ஒருவரோடொருவர் சமாதானம் உள்ளவர்களாக இருங்கள் என்றார்.</span>
</div>

</div><br>
<div class="footnotes">

</div>


</div></div>
</body>


</html>