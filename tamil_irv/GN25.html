<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ஆதியாகமம் 25 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="GN.html">Chapter List</a><a class="location" href="GN.html">ஆதியாகமம் 25</a><a class="prev" href="GN24.html">&lt;</a>
<a class="home" href="../index.html">&#9776;</a> 
<a class="next" href="GN26.html">&gt;</a>
</div></div>
<div class="section chapter GN GN25 tamil_irv tam " dir="ltr" lang="tam" data-id="GN25" data-nextid="GN26" data-previd="GN24"><br>
<div class="c">25</div>
<div class="s">ஆபிரகாமின் மரணம்</div>
<div class="p">
<span class="v-num v-1 " data-id="bibleJsn">1&nbsp;</span><span class="v GN25_1" data-id="GN25_1">ஆபிரகாம் கேத்தூராள் என்னும் பெயர்கொண்ட ஒரு பெண்ணையும் திருமணம் செய்திருந்தான்.</span>
<span class="v-num v-2 " data-id="bibleJsn">2&nbsp;</span><span class="v GN25_2" data-id="GN25_2">அவள் அவனுக்குச் சிம்ரானையும், யக்க்ஷானையும், மேதானையும், மீதியானையும், இஸ்பாக்கையும், சூவாகையும் பெற்றெடுத்தாள்.</span>
<span class="v-num v-3 " data-id="bibleJsn">3&nbsp;</span><span class="v GN25_3" data-id="GN25_3">யக்க்ஷான் சேபாவையும், தேதானையும் பெற்றெடுத்தான்; தேதானுடைய மகன்கள் அசூரீம், லெத்தூசீம், லெயூமீம் என்பவர்கள்.</span>
<span class="v-num v-4 " data-id="bibleJsn">4&nbsp;</span><span class="v GN25_4" data-id="GN25_4">மீதியானுடைய மகன்கள் ஏப்பா, ஏப்பேர், ஆனோக்கு, அபீதா, எல்தாகா என்பவர்கள்; இவர்கள் எல்லோரும் கேத்தூராளின் பிள்ளைகள்.</span>
<span class="v-num v-5 " data-id="bibleJsn">5&nbsp;</span><span class="v GN25_5" data-id="GN25_5">ஆபிரகாம் தனக்கு உண்டான அனைத்தையும் ஈசாக்குக்குக் கொடுத்தான்.</span>
<span class="v-num v-6 " data-id="bibleJsn">6&nbsp;</span><span class="v GN25_6" data-id="GN25_6">ஆபிரகாமுக்கு இருந்த மறுமனையாட்டிகளின் பிள்ளைகளுக்கோ ஆபிரகாம் நன்கொடைகளைக் கொடுத்து, தான் உயிரோடிருக்கும்போதே அவர்களைத் தன் மகனாகிய ஈசாக்கைவிட்டுக் கிழக்கே போகக் கீழ்தேசத்திற்கு அனுப்பிவிட்டான்.</span>
<span class="v-num v-7 " data-id="bibleJsn">7&nbsp;</span><span class="v GN25_7" data-id="GN25_7">ஆபிரகாம் உயிரோடிருந்த ஆயுசு நாட்கள் நூற்று எழுபத்தைந்து வருடங்கள்.</span>
<span class="v-num v-8 " data-id="bibleJsn">8&nbsp;</span><span class="v GN25_8" data-id="GN25_8">அதற்குப் பின்பு ஆபிரகாம் நல்ல நரைவயதிலும், முதிர்ந்த பூரண ஆயுசிலும் இறந்து, தன் இனத்தாருடன் சேர்க்கப்பட்டான்.</span>
<span class="v-num v-9 " data-id="bibleJsn">9&nbsp;</span><span class="v GN25_9" data-id="GN25_9">அவனுடைய மகன்களாகிய ஈசாக்கும் இஸ்மவேலும் மம்ரேக்கு எதிரே ஏத்தியனான சோகாரின் மகனாகிய எப்பெரோனின் நிலத்திலுள்ள மக்பேலா எனப்பட்ட குகையிலே அவனை அடக்கம்செய்தார்கள்.</span>
<span class="v-num v-10 " data-id="bibleJsn">10&nbsp;</span><span class="v GN25_10" data-id="GN25_10">அந்த நிலத்தை ஏத்தின் மகன்களின் கையிலே ஆபிரகாம் வாங்கியிருந்தான்; அங்கே ஆபிரகாமும் அவனுடைய மனைவியாகிய சாராளும் அடக்கம் செய்யப்பட்டார்கள்.</span>
<span class="v-num v-11 " data-id="bibleJsn">11&nbsp;</span><span class="v GN25_11" data-id="GN25_11">ஆபிரகாம் இறந்தபின்பு தேவன் அவனுடைய மகனாகிய ஈசாக்கை ஆசீர்வதித்தார். லகாய்ரோயீ என்னும் கிணற்றுக்குச் சமீபமாக ஈசாக்கு குடியிருந்தான்.</span>
</div>
<div class="s">இஸ்மவேலின் மகன்கள்</div>
<div class="p">
<span class="v-num v-12 " data-id="bibleJsn">12&nbsp;</span><span class="v GN25_12" data-id="GN25_12">சாராளுடைய அடிமைப்பெண்ணாகிய எகிப்து தேசத்தாளான ஆகார் ஆபிரகாமுக்குப் பெற்ற மகனாகிய இஸ்மவேலின் வம்சவரலாறு:</span>
<span class="v-num v-13 " data-id="bibleJsn">13&nbsp;</span><span class="v GN25_13" data-id="GN25_13">பற்பல சந்ததிகளாகப் பிரிந்த இஸ்மவேலின் மகன்களுடைய பெயர்களாவன; இஸ்மவேலுடைய மூத்த மகன் நெபாயோத், பின்பு கேதார், அத்பியேல், மிப்சாம்,</span>
<span class="v-num v-14 " data-id="bibleJsn">14&nbsp;</span><span class="v GN25_14" data-id="GN25_14">மிஷ்மா, தூமா, மாசா,</span>
<span class="v-num v-15 " data-id="bibleJsn">15&nbsp;</span><span class="v GN25_15" data-id="GN25_15">ஆதார், தேமா, யெத்தூர், நாபீஸ், கேத்மா என்பவைகளே.</span>
<span class="v-num v-16 " data-id="bibleJsn">16&nbsp;</span><span class="v GN25_16" data-id="GN25_16">தங்கள் கிராமங்களிலும் அரண்களிலும் குடியிருந்த தங்கள் மக்களுக்குப் பன்னிரண்டு பிரபுக்களாகிய இஸ்மவேலின் மகன்கள் இவர்களே, இவர்களுடைய பெயர்களும் இவைகளே.</span>
<span class="v-num v-17 " data-id="bibleJsn">17&nbsp;</span><span class="v GN25_17" data-id="GN25_17">இஸ்மவேலின் வயது நூற்று முப்பத்தேழு. பின்பு அவன் இறந்து, தன் இனத்தாரோடு சேர்க்கப்பட்டான்.</span>
<span class="v-num v-18 " data-id="bibleJsn">18&nbsp;</span><span class="v GN25_18" data-id="GN25_18">அவர்கள் ஆவிலா துவங்கி எகிப்திற்கு நேராக அசீரியாவுக்கு போகிற வழியிலிருக்கும் சூர் வரைக்கும் குடியிருந்தார்கள். இது அவனுடைய சகோதரர்கள் எல்லோருக்கும் முன்பாக அவன் குடியேறின பூமி.</span>
</div>
<div class="s">யாக்கோபும் ஏசாவும்</div>
<div class="p">
<span class="v-num v-19 " data-id="bibleJsn">19&nbsp;</span><span class="v GN25_19" data-id="GN25_19">ஆபிரகாமின் மகனாகிய ஈசாக்குடைய வம்சவரலாறு; ஆபிரகாம் ஈசாக்கைப் பெற்றெடுத்தான்.</span>
<span class="v-num v-20 " data-id="bibleJsn">20&nbsp;</span><span class="v GN25_20" data-id="GN25_20">ஈசாக்கு ரெபெக்காளை திருமணம் செய்கிறபோது நாற்பது வயதாயிருந்தான்; இவள் பதான்அராம் என்னும் சீரியா தேசத்தானாகிய பெத்துவேலுக்கு மகளும், சீரியா தேசத்தானாகிய லாபானுக்குச் சகோதரியுமானவள்.</span>
<span class="v-num v-21 " data-id="bibleJsn">21&nbsp;</span><span class="v GN25_21" data-id="GN25_21">மலடியாயிருந்த தன் மனைவிக்காக ஈசாக்கு கர்த்தரை நோக்கி வேண்டுதல் செய்தான்; கர்த்தர் அவனுடைய வேண்டுதலைக் கேட்டருளினார்; அவனுடைய மனைவி ரெபெக்காள் கர்ப்பந்தரித்தாள்.</span>
<span class="v-num v-22 " data-id="bibleJsn">22&nbsp;</span><span class="v GN25_22" data-id="GN25_22">அவளது கர்ப்பத்திலே பிள்ளைகள் ஒன்றோடொன்று மோதிக்கொண்டிருந்தன; அப்பொழுது அவள்: இப்படியிருந்தால் எனக்கு எப்படியாகுமோ என்று சொல்லி, கர்த்தரிடத்தில் விசாரிக்கப் போனாள்.</span>
<span class="v-num v-23 " data-id="bibleJsn">23&nbsp;</span><span class="v GN25_23" data-id="GN25_23">அதற்குக் கர்த்தர்: இரண்டு இனத்தார்கள் உன் கர்ப்பத்தில் உண்டாயிருக்கிறது; இரண்டுவித இனங்கள் உன் வயிற்றிலிருந்து பிரியும், அவர்களில் ஒரு இனத்தார் மற்ற இனத்தாரைவிட பலத்திருப்பார்கள், மூத்தவன் இளையவனுக்குப் பணிந்திருப்பான் என்றார்.</span>
<span class="v-num v-24 " data-id="bibleJsn">24&nbsp;</span><span class="v GN25_24" data-id="GN25_24">பிரசவகாலம் பூரணமானபோது, அவளது கர்ப்பத்தில் இரட்டைக் குழந்தைகள் இருந்தன.</span>
<span class="v-num v-25 " data-id="bibleJsn">25&nbsp;</span><span class="v GN25_25" data-id="GN25_25">மூத்தவன் சிவந்த நிறமுள்ளவனாகவும் உடல்முழுவதும் ரோம அங்கி போர்த்தவன் போலவும் பிறந்தான்; அவனுக்கு ஏசா என்று பெயரிட்டார்கள்.</span>
<span class="v-num v-26 " data-id="bibleJsn">26&nbsp;</span><span class="v GN25_26" data-id="GN25_26">பின்பு, அவனுடைய சகோதரன் தன் கையினாலே ஏசாவின் குதிங்காலைப் பிடித்துக்கொண்டு பிறந்தான்; அவனுக்கு யாக்கோபு என்று பெயரிட்டார்கள்; இவர்களை அவள் பெற்றபோது ஈசாக்கு அறுபது வயதாயிருந்தான்.</span>
<span class="v-num v-27 " data-id="bibleJsn">27&nbsp;</span><span class="v GN25_27" data-id="GN25_27">இந்தக் குழந்தைகள் பெரியவர்களானபோது, ஏசா வேட்டையில் வல்லவனும், காட்டில் வாழ்கிறவனாகவும் இருந்தான்; யாக்கோபு குணசாலியும் கூடாரவாசியுமாக இருந்தான்.</span>
<span class="v-num v-28 " data-id="bibleJsn">28&nbsp;</span><span class="v GN25_28" data-id="GN25_28">ஏசா வேட்டையாடிக் கொண்டுவருகிறது ஈசாக்கினுடைய வாய்க்கு ருசிகரமாயிருந்ததினாலே ஏசாவின்மேல் பற்றுதலாக இருந்தான்; ரெபெக்காளோ யாக்கோபின்மேல் அன்பாயிருந்தாள்.</span>
<span class="v-num v-29 " data-id="bibleJsn">29&nbsp;</span><span class="v GN25_29" data-id="GN25_29">ஒருநாள் ஏசா வெளியிலிருந்து களைத்து வந்தபோது, யாக்கோபு கூழ் சமைத்துக்கொண்டிருந்தான்.</span>
<span class="v-num v-30 " data-id="bibleJsn">30&nbsp;</span><span class="v GN25_30" data-id="GN25_30">அப்பொழுது ஏசா யாக்கோபை நோக்கி: அந்தச் சிவப்பான கூழிலே நான் சாப்பிடக் கொஞ்சம் தா, களைத்திருக்கிறேன் என்றான்; இதனாலே அவனுக்கு ஏதோம் என்கிற பெயர் உண்டானது.</span>
<span class="v-num v-31 " data-id="bibleJsn">31&nbsp;</span><span class="v GN25_31" data-id="GN25_31">அப்பொழுது யாக்கோபு: உன் பிறப்புரிமையை இன்று எனக்கு விற்றுப்போடு என்றான்.</span>
<span class="v-num v-32 " data-id="bibleJsn">32&nbsp;</span><span class="v GN25_32" data-id="GN25_32">அதற்கு ஏசா: இதோ, நான் சாகப்போகிறேனே, இந்தப் பிறப்புரிமை எனக்கு எதற்கு என்றான்.</span>
<span class="v-num v-33 " data-id="bibleJsn">33&nbsp;</span><span class="v GN25_33" data-id="GN25_33">அப்பொழுது யாக்கோபு: இன்று எனக்கு ஆணையிட்டுக்கொடு என்றான்; அவன் யாக்கோபுக்கு ஆணையிட்டு, தன் பிறப்புரிமையை அவனுக்கு விற்றுப்போட்டான்.</span>
<span class="v-num v-34 " data-id="bibleJsn">34&nbsp;</span><span class="v GN25_34" data-id="GN25_34">அப்பொழுது யாக்கோபு ஏசாவுக்கு அப்பத்தையும் பயற்றங்கூழையும் கொடுத்தான்; அவன் சாப்பிட்டுக் குடித்து எழுந்து போய்விட்டான். இப்படி ஏசா தன் பிறப்புரிமையை அலட்சியம் செய்தான்.</span>
</div>

</div><br>
<div class="footnotes">

</div>


</div></div>
</body>


</html>