<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>உபாகமம் 6 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="DT.html">Chapter List</a><a class="location" href="DT.html">உபாகமம் 6</a><a class="prev" href="DT5.html">&lt;</a>
<a class="home" href="../index.html">&#9776;</a> 
<a class="next" href="DT7.html">&gt;</a>
</div></div>
<div class="section chapter DT DT6 tamil_irv tam " dir="ltr" lang="tam" data-id="DT6" data-nextid="DT7" data-previd="DT5"><br>
<div class="c">6</div>
<div class="s">உன் தேவனாகிய கர்த்தரிடம் அன்புசெலுத்து</div>
<div class="p">
<span class="v-num v-1 " data-id="bibleJsn">1&nbsp;</span><span class="v DT6_1" data-id="DT6_1">நீ உன் தேவனாகிய கர்த்தருக்குப் பயந்து, உயிரோடிருக்கும் நாட்களெல்லாம், நீயும் உன் மகனும், மகளும், நான் உனக்கு கொடுக்கிற அவருடைய எல்லாக் கற்பனைகளையும் கட்டளைகளையும் கைக்கொள்ளுகிறதினால் உன் வாழ்நாட்கள் நீடித்திருப்பதற்கு,</span>
<span class="v-num v-2 " data-id="bibleJsn">2&nbsp;</span><span class="v DT6_2" data-id="DT6_2">நீங்கள் சொந்தமாக்கிக்கொள்ளப்போகிற தேசத்திலே கைக்கொள்வதற்காக, உங்களுக்குப் போதிக்கவேண்டும் என்று உங்களுடைய தேவனாகிய கர்த்தர் கற்பித்த கற்பனைகளும், கட்டளைகளும், நியாயங்களும் இவைகளே.</span>
<span class="v-num v-3 " data-id="bibleJsn">3&nbsp;</span><span class="v DT6_3" data-id="DT6_3">இஸ்ரவேலே, நீ நன்றாயிருப்பதற்கும், உன் முற்பிதாக்களின் தேவனாகிய கர்த்தர் உனக்குச் சொன்னபடி, பாலும் தேனும் ஓடுகிற தேசத்தில் நீ மிகவும் பெருகுவதற்கும், அவைகளுக்குச் செவிகொடுத்து, அவைகளின்படி செய்யக் கவனமாயிரு.</span>
<span class="v-num v-4 " data-id="bibleJsn">4&nbsp;</span><span class="v DT6_4" data-id="DT6_4">இஸ்ரவேலே கேள்: நம்முடைய தேவனாகிய கர்த்தர் ஒருவரே கர்த்தர்.</span>
<span class="v-num v-5 " data-id="bibleJsn">5&nbsp;</span><span class="v DT6_5" data-id="DT6_5">நீ உன் தேவனாகிய கர்த்தரிடத்தில் உன் முழு இருதயத்தோடும், உன் முழு ஆத்துமாவோடும், உன் முழு பலத்தோடும் அன்புசெலுத்துவாயாக.</span>
<span class="v-num v-6 " data-id="bibleJsn">6&nbsp;</span><span class="v DT6_6" data-id="DT6_6">இன்று நான் உனக்குக் கட்டளையிடுகிற இந்த வார்த்தைகள் உன் இருதயத்தில் இருக்கக்கடவது.</span>
<span class="v-num v-7 " data-id="bibleJsn">7&nbsp;</span><span class="v DT6_7" data-id="DT6_7">நீ அவைகளை உன் பிள்ளைகளுக்குத் தெளிவாகப் போதித்து, நீ உன் வீட்டில் உட்கார்ந்திருக்கிறபோதும், வழியில் நடக்கிறபோதும், படுத்துக்கொள்ளுகிறபோதும், எழுந்திருக்கிறபோதும் அவைகளைக்குறித்துப் பேசி,</span>
<span class="v-num v-8 " data-id="bibleJsn">8&nbsp;</span><span class="v DT6_8" data-id="DT6_8">அவைகளை உன் கைகளிலே அடையாளமாகக் கட்டிக்கொள்வாயாக; அவைகள் உன் கண்களுக்கு நடுவே ஞாபகக்குறியாக இருக்கக்கடவது.</span>
<span class="v-num v-9 " data-id="bibleJsn">9&nbsp;</span><span class="v DT6_9" data-id="DT6_9">அவைகளை உன் வீட்டு நிலைகளிலும், உன் வாசல்களிலும் எழுதுவாயாக.</span>
<span class="v-num v-10 " data-id="bibleJsn">10&nbsp;</span><span class="v DT6_10" data-id="DT6_10">உன் தேவனாகிய கர்த்தர், உனக்குக் கொடுப்பேன் என்று ஆபிரகாம், ஈசாக்கு, யாக்கோபு என்பவர்களாகிய உன் முற்பிதாக்களுக்கு வாக்களித்துக் கொடுத்த தேசத்தில் உன்னை நுழையச்செய்யும்போதும், நீ கட்டாத வசதியான பெரிய பட்டணங்களையும்,</span>
<span class="v-num v-11 " data-id="bibleJsn">11&nbsp;</span><span class="v DT6_11" data-id="DT6_11">நீ நிரப்பாத சகல நல்ல பொருட்களாலும் நிரம்பிய வீடுகளையும், நீ வெட்டாமல் ஏற்கனவே வெட்டப்பட்டிருக்கிற கிணறுகளையும், நீ நடாத திராட்சத்தோட்டங்களையும், ஒலிவத்தோப்புகளையும், அவர் உனக்குக் கொடுப்பதால், நீ சாப்பிட்டுத் திருப்தியாகும்போதும்,</span>
<span class="v-num v-12 " data-id="bibleJsn">12&nbsp;</span><span class="v DT6_12" data-id="DT6_12">நீ அடிமைப்பட்டிருந்த வீடாகிய எகிப்துதேசத்திலிருந்து உன்னைப் புறப்படச்செய்த கர்த்தரை மறக்காதபடி எச்சரிக்கையாயிரு.</span>
<span class="v-num v-13 " data-id="bibleJsn">13&nbsp;</span><span class="v DT6_13" data-id="DT6_13">உன் தேவனாகிய கர்த்தருக்குப் பயந்து, அவருக்கே ஆராதனைசெய்து, அவருடைய நாமத்தைக்கொண்டே வாக்குறுதி கொடுப்பாயாக.</span>
<span class="v-num v-14 " data-id="bibleJsn">14&nbsp;</span><span class="v DT6_14" data-id="DT6_14">உன் தேவனாகிய கர்த்தருடைய கோபம் உன்மேல் ஏற்பட்டு, உன்னைப் பூமியில் வைக்காமல் அழித்துப்போடாதபடி, உங்களைச் சுற்றிலும் இருக்கிற மக்களின் தெய்வங்களாகிய அந்நிய தெய்வங்களைப் பின்பற்றாதிருப்பீர்களாக.</span>
<span class="v-num v-15 " data-id="bibleJsn">15&nbsp;</span><span class="v DT6_15" data-id="DT6_15">உன் நடுவிலிருக்கிற உன் தேவனாகிய கர்த்தர் எரிச்சலுள்ள தேவனாயிருக்கிறாரே.</span>
<span class="v-num v-16 " data-id="bibleJsn">16&nbsp;</span><span class="v DT6_16" data-id="DT6_16">நீங்கள் மாசாவிலே செய்ததுபோல, உங்கள் தேவனாகிய கர்த்தரை சோதித்துப்பார்க்காதீர்கள்.</span>
<span class="v-num v-17 " data-id="bibleJsn">17&nbsp;</span><span class="v DT6_17" data-id="DT6_17">உங்கள் தேவனாகிய கர்த்தர் உங்களுக்குக் கற்பித்த அவருடைய கற்பனைகளையும், சாட்சிகளையும், கட்டளைகளையும் அக்கறையுடன் கைக்கொள்வீர்களாக.</span>
<span class="v-num v-18 " data-id="bibleJsn">18&nbsp;</span><span class="v DT6_18" data-id="DT6_18">நீ நன்றாயிருக்கிறதற்கும், கர்த்தர் உன் முற்பிதாக்களுக்கு வாக்களித்துக் கொடுத்த நல்ல தேசத்தில் நீ நுழைந்து, அதைச் சொந்தமாக்கிக்கொள்வதற்கும்,</span>
<span class="v-num v-19 " data-id="bibleJsn">19&nbsp;</span><span class="v DT6_19" data-id="DT6_19">கர்த்தர் தாம் சொன்னபடி, உன் எதிரிகளையெல்லாம் உன் முகத்திற்கு முன்பாகத் துரத்திவிடுவதற்கும், நீ கர்த்தருடைய பார்வைக்குச் செம்மையும் நன்மையுமாக இருக்கிறதைச் செய்வாயாக.</span>
<span class="v-num v-20 " data-id="bibleJsn">20&nbsp;</span><span class="v DT6_20" data-id="DT6_20">நாளைக்கு உன் மகன்: நம்முடைய தேவனாகிய கர்த்தர் உங்களுக்குக் கட்டளையிட்ட இந்த சாட்சிகளும், கட்டளைகளும், நியாயங்களும் என்ன என்று உன்னிடத்தில் கேட்டால்;</span>
<span class="v-num v-21 " data-id="bibleJsn">21&nbsp;</span><span class="v DT6_21" data-id="DT6_21">நீ உன் மகனை நோக்கி: நாங்கள் எகிப்திலே பார்வோனுக்கு அடிமைகளாக இருந்தோம்; கர்த்தர் பலத்த கையினாலே எங்களை எகிப்திலிருந்து புறப்படச்செய்தார்.</span>
<span class="v-num v-22 " data-id="bibleJsn">22&nbsp;</span><span class="v DT6_22" data-id="DT6_22">கர்த்தர் எங்கள் கண்களுக்கு முன்பாக, எகிப்தின்மேலும் பார்வோன் மேலும் அவன் குடும்பம் அனைத்தின்மேலும் கொடிதான பெரிய அடையாளங்களையும் அற்புதங்களையும் செய்து,</span>
<span class="v-num v-23 " data-id="bibleJsn">23&nbsp;</span><span class="v DT6_23" data-id="DT6_23">தாம் நம்முடைய முற்பிதாக்களுக்கு வாக்களித்துக் கொடுத்த தேசத்திற்கு எங்களை அழைத்துக்கொண்டுபோய், அதை நமக்குக் கொடுப்பதற்காக எங்களை அவ்விடத்திலிருந்து புறப்படச்செய்தார்.</span>
<span class="v-num v-24 " data-id="bibleJsn">24&nbsp;</span><span class="v DT6_24" data-id="DT6_24">இந்நாளில் இருக்கிறதுபோல, நம்மை அவர் உயிரோடே காப்பதற்கும், எந்நாளும் நன்றாயிருக்கிறதற்கும், நம்முடைய தேவனாகிய கர்த்தருக்குப் பயந்து இந்த எல்லாக் கட்டளைகளின்படியேயும் செய்யக் கர்த்தர் நமக்குக் கட்டளையிட்டார்.</span>
<span class="v-num v-25 " data-id="bibleJsn">25&nbsp;</span><span class="v DT6_25" data-id="DT6_25">நம்முடைய தேவனாகிய கர்த்தர் நமக்குக் கட்டளையிட்டபடியே நாம் அவர் சமுகத்தில் இந்த எல்லாக் கட்டளைகளின்படியும் செய்யக் கவனமாயிருந்தால், நமக்கு நீதியாயிருக்கும் என்று சொல்வாயாக.</span>
</div>

</div><br>
<div class="footnotes">

</div>


</div></div>
</body>


</html>