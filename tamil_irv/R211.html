<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 நாளாகமம் 11 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="R2.html">Chapter List</a><a class="location" href="R2.html">2 நாளாகமம் 11</a><a class="prev" href="R210.html">&lt;</a>
<a class="home" href="../index.html">&#9776;</a> 
<a class="next" href="R212.html">&gt;</a>
</div></div>
<div class="section chapter R2 R211 tamil_irv tam " dir="ltr" lang="tam" data-id="R211" data-nextid="R212" data-previd="R210"><br>
<div class="c">11</div>
<div class="p">
<span class="v-num v-1 " data-id="bibleJsn">1&nbsp;</span><span class="v R211_1" data-id="R211_1">ரெகொபெயாம் எருசலேமுக்கு வந்தபோது, இஸ்ரவேலோடு போர்செய்யவும், ராஜ்ஜியத்தைத் தன்னிடமாகத் திருப்பிக்கொள்ளவும், யூதா வம்சத்தாரும் பென்யமீன் வம்சத்தாருமாகிய தெரிந்துகொள்ளப்பட்ட போர்வீரரான ஒருலட்சத்து எண்பதாயிரம்பேரைக் கூட்டினான்.</span>
<span class="v-num v-2 " data-id="bibleJsn">2&nbsp;</span><span class="v R211_2" data-id="R211_2">தேவனுடைய மனிதனாகிய செமாயாவுக்குக் கர்த்தருடைய வார்த்தை உண்டாகி. அவர் சொன்னது:</span>
<span class="v-num v-3 " data-id="bibleJsn">3&nbsp;</span><span class="v R211_3" data-id="R211_3">நீ யூதாவின் ராஜாவாகிய ரெகொபெயாம் என்னும் சாலொமோனின் மகனையும், யூதாவிலும் பென்யமீனிலும் இருக்கிற அனைத்து இஸ்ரவேலரையும் நோக்கி:</span>
<span class="v-num v-4 " data-id="bibleJsn">4&nbsp;</span><span class="v R211_4" data-id="R211_4">நீங்கள் போகாமலும், உங்கள் சகோதரரோடு போர்செய்யாமலும், அவரவர் தம்தம் வீட்டுக்குத் திரும்புங்கள்; என்னாலே இந்தக் காரியம் நடந்தது என்று கர்த்தர் உரைக்கிறார் என்று சொல் என்றார்; அப்பொழுது அவர்கள் கர்த்தருடைய வார்த்தைகளுக்குக் கீழ்ப்படிந்து, யெரொபெயாமுக்கு விரோதமாக போர்செய்வதைத் தவிர்த்துத் திரும்பிப் போய்விட்டார்கள்.</span>
</div>
<div class="s">ரெகொபெயாம் யூதாவைப் பாதுகாத்தல்</div>
<div class="p">
<span class="v-num v-5 " data-id="bibleJsn">5&nbsp;</span><span class="v R211_5" data-id="R211_5">ரெகொபெயாம் எருசலேமில் குடியிருந்து, யூதாவிலே பாதுகாப்பான பட்டணங்களைக் கட்டினான்.</span>
<span class="v-num v-6 " data-id="bibleJsn">6&nbsp;</span><span class="v R211_6" data-id="R211_6">அவன் பெத்லகேமும், ஏத்தாமும், தெக்கொவாவும்,</span>
<span class="v-num v-7 " data-id="bibleJsn">7&nbsp;</span><span class="v R211_7" data-id="R211_7">பெத்சூரும், சோகோவும், அதுல்லாமும்,</span>
<span class="v-num v-8 " data-id="bibleJsn">8&nbsp;</span><span class="v R211_8" data-id="R211_8">காத்தும், மரேஷாவும், சீப்பும்,</span>
<span class="v-num v-9 " data-id="bibleJsn">9&nbsp;</span><span class="v R211_9" data-id="R211_9">அதோராயீமும், லாகீசும், அசேக்காவும்,</span>
<span class="v-num v-10 " data-id="bibleJsn">10&nbsp;</span><span class="v R211_10" data-id="R211_10">சோராவும், ஆயிலோனும், எப்ரோனும் ஆகிய யூதாவிலும் பென்யமீனிலும் இருக்கிற பாதுகாப்பான பட்டணங்களைக் கட்டி,</span>
<span class="v-num v-11 " data-id="bibleJsn">11&nbsp;</span><span class="v R211_11" data-id="R211_11">அந்தப் பாதுகாப்புகளைப் பலப்படுத்தி, அவைகளிலே தலைவரையும், ஆகாரமும் எண்ணெயும் திராட்சரசமும் உள்ள சேமிப்பு அறைகளையும்,</span>
<span class="v-num v-12 " data-id="bibleJsn">12&nbsp;</span><span class="v R211_12" data-id="R211_12">யூதாவும் பென்யமீனும் அவன் கட்டுப்பாட்டிலிருக்க, ஒவ்வொரு பட்டணத்திலும் கேடயங்களையும் ஈட்டிகளையும் வைத்து, அவைகளை மிகுதியும் பலப்படுத்தினான்.</span>
<span class="v-num v-13 " data-id="bibleJsn">13&nbsp;</span><span class="v R211_13" data-id="R211_13">இஸ்ரவேலெங்கும் இருக்கிற ஆசாரியர்களும் லேவியர்களும் தங்கள் எல்லா எல்லைகளிலுமிருந்து அவனிடத்திற்கு வந்தார்கள்.</span>
<span class="v-num v-14 " data-id="bibleJsn">14&nbsp;</span><span class="v R211_14" data-id="R211_14">லேவியர்கள் கர்த்தருக்கு ஆசாரிய ஊழியம் செய்யாமலிருக்க யெரொபெயாமும் அவன் மகன்களும் அவர்களைத் தள்ளிப்போட்டதால், தங்கள் வெளிநிலங்களையும் தங்கள் சொத்துக்களையும்விட்டு, யூதா தேசத்திற்கும் எருசலேமுக்கும் வந்தார்கள்.</span>
<span class="v-num v-15 " data-id="bibleJsn">15&nbsp;</span><span class="v R211_15" data-id="R211_15">அவன் மேடைகளுக்கென்றும், பேய்களுக்கென்றும், தான் உண்டாக்கின கன்றுக்குட்டிகளுக்கென்றும் ஆசாரியர்களை ஏற்படுத்தினான்.</span>
<span class="v-num v-16 " data-id="bibleJsn">16&nbsp;</span><span class="v R211_16" data-id="R211_16">அந்த லேவியர்களின் பின்னே இஸ்ரவேலின் கோத்திரங்களிலெல்லாம் இஸ்ரவேலின் தேவனாகிய கர்த்தரைத் தேடுகிறதற்கு, தங்கள் இருதயத்தை நேராக்கினவர்கள் தங்கள் பிதாக்களின் தேவனாகிய கர்த்தருக்குப் பலியிடுவதற்காக எருசலேமுக்கு வந்தார்கள்.</span>
<span class="v-num v-17 " data-id="bibleJsn">17&nbsp;</span><span class="v R211_17" data-id="R211_17">இப்படி மூன்று வருடங்கள்வரை யூதாவின் ராஜ்ஜியத்தைப் பலப்படுத்தி, சாலொமோனின் மகனாகிய ரெகொபெயாமைத் திடப்படுத்தினார்கள்; தாவீதும் சாலொமோனும் நடந்த வழியிலே மூன்று வருடங்கள்வரை நடந்தார்கள்.</span>
</div>
<div class="s">ரெகொபெயாமின் குடும்பம்</div>
<div class="p">
<span class="v-num v-18 " data-id="bibleJsn">18&nbsp;</span><span class="v R211_18" data-id="R211_18">ரெகொபெயாம் தாவீதின் மகனாகிய எரிமோத்தின் மகள் மகலாத்தையும், ஈசாயின் மகனாகிய எலியாபின் மகள் அபியாயேலையும் திருமணம்செய்தான்.</span>
<span class="v-num v-19 " data-id="bibleJsn">19&nbsp;</span><span class="v R211_19" data-id="R211_19">இவள் அவனுக்கு ஏயூஸ், சமரியா, சாகாம் என்னும் மகன்களைப் பெற்றாள்.</span>
<span class="v-num v-20 " data-id="bibleJsn">20&nbsp;</span><span class="v R211_20" data-id="R211_20">அவளுக்குப்பிறகு அப்சலோமின் மகளாகிய மாகாளை திருமணம்செய்தான்; அவள் அவனுக்கு அபியாவையும், அத்தாயியையும், சீசாவையும். செலோமித்தையும் பெற்றாள்.</span>
<span class="v-num v-21 " data-id="bibleJsn">21&nbsp;</span><span class="v R211_21" data-id="R211_21">ரெகொபெயாம் தன்னுடைய மனைவிகள் மறுமனையாட்டிகள் எல்லோரிலும், அப்சலோமின் மகளாகிய மாகாளைச் சிநேகித்தான்; பதினெட்டு மனைவிகளையும் அறுபது மறுமனையாட்டிகளையும் திருமணம்செய்து, இருபத்தெட்டு மகன்களையும் அறுபது மகள்களையும் பெற்றான்.</span>
<span class="v-num v-22 " data-id="bibleJsn">22&nbsp;</span><span class="v R211_22" data-id="R211_22">ரெகொபெயாம் மாகாளின் மகனாகிய அபியாவை அவன் சகோதரர்களுக்குள்ளே தலைவனும் பெரியவனுமாக ஏற்படுத்தினான்; அவனை ராஜாவாக்க நினைத்தான்.</span>
<span class="v-num v-23 " data-id="bibleJsn">23&nbsp;</span><span class="v R211_23" data-id="R211_23">அவன் புத்தியாக நடந்து, யூதா பென்யமீனுடைய எல்லா தேசங்களிலுமுள்ள பாதுகாப்பான சகல பட்டணங்களிலும் தன் மகன்கள் அனைவரையும் பிரித்துவைத்து, அவர்களுக்கு வேண்டிய ஆகாரத்தைக் கொடுத்து, அவர்களுக்கு அநேகம் பெண்களைத் தேடினான்.</span>
</div>

</div><br>
<div class="footnotes">

</div>


</div></div>
</body>


</html>