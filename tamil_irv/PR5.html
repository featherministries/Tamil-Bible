<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>நீதிமொழிகள் 5 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="PR.html">Chapter List</a><a class="location" href="PR.html">நீதிமொழிகள் 5</a><a class="prev" href="PR4.html">&lt;</a>
<a class="home" href="../index.html">&#9776;</a> 
<a class="next" href="PR6.html">&gt;</a>
</div></div>
<div class="section chapter PR PR5 tamil_irv tam " dir="ltr" lang="tam" data-id="PR5" data-nextid="PR6" data-previd="PR4"><br>
<div class="c">5</div>
<div class="s">விபசாரத்திற்கு எதிரான எச்சரிக்கை</div>
<div class="p">
<span class="v-num v-1 " data-id="bibleJsn">1&nbsp;</span><span class="v PR5_1" data-id="PR5_1">என் மகனே, என்னுடைய ஞானத்தைக் கவனித்து, என்னுடைய புத்திக்கு உன்னுடைய செவியைச் சாய்;</span>
<span class="v-num v-2 " data-id="bibleJsn">2&nbsp;</span><span class="v PR5_2" data-id="PR5_2">அப்பொழுது நீ விவேகத்தைப் பேணிக்கொள்வாய், உன்னுடைய உதடுகள் அறிவைக் காத்துக்கொள்ளும்.</span>
<span class="v-num v-3 " data-id="bibleJsn">3&nbsp;</span><span class="v PR5_3" data-id="PR5_3">ஒழுங்கீனமானவளின் உதடுகள் தேன்கூடுபோல் ஒழுகும்; அவளுடைய வாய் எண்ணெயைவிட மிருதுவாக இருக்கும்.</span>
<span class="v-num v-4 " data-id="bibleJsn">4&nbsp;</span><span class="v PR5_4" data-id="PR5_4">அவளுடைய செயல்களின் முடிவோ எட்டியைப்போலக் கசப்பும், இருபுறமும் கூர்மையுள்ள பட்டயம்போல் கூர்மையுமாக இருக்கும்.</span>
<span class="v-num v-5 " data-id="bibleJsn">5&nbsp;</span><span class="v PR5_5" data-id="PR5_5">அவளுடைய காலடிகள் மரணத்திற்கு இறங்கும்; அவளுடைய நடைகள் பாதாளத்தைப் பற்றிப்போகும்.</span>
<span class="v-num v-6 " data-id="bibleJsn">6&nbsp;</span><span class="v PR5_6" data-id="PR5_6">நீ வாழ்வின் வழியைச் சிந்தித்துக்கொள்ளாதபடி, அவளுடைய நடைகள் மாறிமாறி அலையும்; அவைகளை அறியமுடியாது.</span>
<span class="v-num v-7 " data-id="bibleJsn">7&nbsp;</span><span class="v PR5_7" data-id="PR5_7">ஆதலால் பிள்ளைகளே; இப்பொழுது எனக்குச் செவிகொடுங்கள்; என்னுடைய வாயின் வசனங்களைவிட்டு நீங்காமல் இருங்கள்.</span>
<span class="v-num v-8 " data-id="bibleJsn">8&nbsp;</span><span class="v PR5_8" data-id="PR5_8">உன்னுடைய வழியை அவளுக்குத் தூரப்படுத்து; அவளுடைய வீட்டின் வாசலுக்கு அருகில் சேராதே.</span>
<span class="v-num v-9 " data-id="bibleJsn">9&nbsp;</span><span class="v PR5_9" data-id="PR5_9">சேர்ந்தால் உன்னுடைய மேன்மையை அந்நியர்களுக்கும், உன்னுடைய ஆயுளின் காலத்தைக் கொடூரமானவர்களுக்கும் கொடுத்துவிடுவாய்.</span>
<span class="v-num v-10 " data-id="bibleJsn">10&nbsp;</span><span class="v PR5_10" data-id="PR5_10">அந்நியர்கள் உன்னுடைய செல்வத்தினால் திருப்தியடைவார்கள்; உன்னுடைய உழைப்பின் பலன் மற்றவர்களுடைய வீட்டில் சேரும்.</span>
<span class="v-num v-11 " data-id="bibleJsn">11&nbsp;</span><span class="v PR5_11" data-id="PR5_11">முடிவிலே உன்னுடைய மாம்சமும் உன்னுடைய சரீரமும் உருவழியும்போது நீ துக்கித்து:</span>
<span class="v-num v-12 " data-id="bibleJsn">12&nbsp;</span><span class="v PR5_12" data-id="PR5_12">ஐயோ, போதகத்தை நான் வெறுத்தேனே, கடிந்துகொள்ளுதலை என் மனம் அலட்சியம் செய்ததே!</span>
<span class="v-num v-13 " data-id="bibleJsn">13&nbsp;</span><span class="v PR5_13" data-id="PR5_13">என்னுடைய போதகரின் சொல்லை நான் கேட்காலும், எனக்கு உபதேசம்செய்தவர்களுக்கு செவிகொடுக்காமலும் போனேனே!</span>
<span class="v-num v-14 " data-id="bibleJsn">14&nbsp;</span><span class="v PR5_14" data-id="PR5_14">சபைக்குள்ளும் சங்கத்திற்குள்ளும் கொஞ்சம்குறைய எல்லாத் தீமைக்கும் உள்ளானேனே! என்று முறையிடுவாய்.</span>
<span class="v-num v-15 " data-id="bibleJsn">15&nbsp;</span><span class="v PR5_15" data-id="PR5_15">உன்னுடைய கிணற்றிலுள்ள தண்ணீரையும், உன்னுடைய ஊற்றில் ஊறுகிற நீரையும் குடி.</span>
<span class="v-num v-16 " data-id="bibleJsn">16&nbsp;</span><span class="v PR5_16" data-id="PR5_16">உன்னுடைய ஊற்றுகள் வெளியிலும் உன்னுடைய வாய்க்கால்கள் வீதிகளிலும் பாய்வதாக.</span>
<span class="v-num v-17 " data-id="bibleJsn">17&nbsp;</span><span class="v PR5_17" data-id="PR5_17">அவைகள் அந்நியருக்கும் உரியவைகளாக இல்லாமல், உனக்கே உரியவைகளாக இருப்பதாக.</span>
<span class="v-num v-18 " data-id="bibleJsn">18&nbsp;</span><span class="v PR5_18" data-id="PR5_18">உன்னுடைய ஊற்றுக்கண் ஆசீர்வதிக்கப்படுவதாக; உன்னுடைய இளவயதின் மனைவியோடு மகிழ்ந்திரு.</span>
<span class="v-num v-19 " data-id="bibleJsn">19&nbsp;</span><span class="v PR5_19" data-id="PR5_19">அவளே நேசிக்கப்படக்கூடிய பெண்மானும், அழகான வரையாடும்போல இருப்பாளாக; அவளுடைய மார்புகளே எப்பொழுதும் உன்னைத் திருப்தியாக்கும்; அவளுடைய நேசத்தால் நீ எப்பொழுதும் மயங்கியிரு.</span>
<span class="v-num v-20 " data-id="bibleJsn">20&nbsp;</span><span class="v PR5_20" data-id="PR5_20">என் மகனே, நீ ஒழுங்கீனமானவளின்மேல் மயங்கித் திரிந்து, அந்நிய பெண்ணின் மார்பைத் தழுவவேண்டியது என்ன?</span>
<span class="v-num v-21 " data-id="bibleJsn">21&nbsp;</span><span class="v PR5_21" data-id="PR5_21">மனிதனுடைய வழிகள் கர்த்தரின் கண்களுக்கு முன்பாக இருக்கிறது; அவனுடைய வழிகள் எல்லாவற்றையும் அவர் சீர்தூக்கிப்பார்க்கிறார்.</span>
<span class="v-num v-22 " data-id="bibleJsn">22&nbsp;</span><span class="v PR5_22" data-id="PR5_22">துன்மார்க்கனை அவனுடைய அக்கிரமங்களே பிடித்துக்கொள்ளும்; தன்னுடைய பாவக்கயிறுகளால் கட்டப்படுவான்.</span>
<span class="v-num v-23 " data-id="bibleJsn">23&nbsp;</span><span class="v PR5_23" data-id="PR5_23">அவனுடைய புத்தியைக் கேட்காததினால் இறந்து, தன்னுடைய மதிகேட்டின் மிகுதியினால் மயங்கிப்போவான்.</span>
</div>

</div><br>
<div class="footnotes">

</div>


</div></div>
</body>


</html>