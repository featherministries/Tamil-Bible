<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>லேவியராகமம் 21 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="LV.html">Chapter List</a><a class="location" href="LV.html">லேவியராகமம் 21</a><a class="prev" href="LV20.html">&lt;</a>
<a class="home" href="../index.html">&#9776;</a> 
<a class="next" href="LV22.html">&gt;</a>
</div></div>
<div class="section chapter LV LV21 tamil_irv tam " dir="ltr" lang="tam" data-id="LV21" data-nextid="LV22" data-previd="LV20"><br>
<div class="c">21</div>
<div class="s">ஆசாரியர்களுக்கான நடைமுறைகள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v LV21_1" data-id="LV21_1">பின்பு கர்த்தர் மோசேயை நோக்கி: ஆரோனின் மகன்களாகிய ஆசாரியர்களில் ஒருவனும் தன் மக்களில் இறந்துபோன ஒருவருக்காகத் தங்களைத் தீட்டுப்படுத்தக்கூடாதென்று அவர்களோடே சொல்.</span>
<span class="v-num v-2 " data-id="bibleJsn">2&nbsp;</span><span class="v LV21_2" data-id="LV21_2">தன் தாயும், தன் தகப்பனும், தன் மகனும், தன் மகளும், தன் சகோதரனும்,</span>
<span class="v-num v-3 " data-id="bibleJsn">3&nbsp;</span><span class="v LV21_3" data-id="LV21_3">ஆணுக்கு வாழ்க்கைப்படாமல் தன்னிடத்திலிருக்கிற கன்னிப்பெண்ணான தன் சகோதரியுமாகிய தனக்கு நெருங்கிய உறவுமுறையான இவர்களுடைய சாவுக்காகத் தீட்டுப்படலாம்.</span>
<span class="v-num v-4 " data-id="bibleJsn">4&nbsp;</span><span class="v LV21_4" data-id="LV21_4">தன் மக்களுக்குள்ளே பெரியவனாகிய அவன் வேறொருவருக்காகவும் தன்னைப் பரிசுத்தக்குலைச்சலாக்கித் தீட்டுப்படுத்தக்கூடாது.</span>
<span class="v-num v-5 " data-id="bibleJsn">5&nbsp;</span><span class="v LV21_5" data-id="LV21_5">அவர்கள் தங்கள் தலையை மொட்டையடிக்காமலும், தங்கள் தாடியின் ஓரங்களைச் சிரைத்துக்கொள்ளாமலும், தங்கள் உடலைக் கீறிக்கொள்ளாமலும் இருப்பார்களாக.</span>
<span class="v-num v-6 " data-id="bibleJsn">6&nbsp;</span><span class="v LV21_6" data-id="LV21_6">தங்கள் தேவனுடைய நாமத்தைப் பரிசுத்தக் குலைச்சலாக்காமல் அவருக்கேற்ற பரிசுத்தராக இருப்பார்களாக; அவர்கள் கர்த்தரின் தகனபலிகளையும் தங்கள் தேவனுடைய அப்பத்தையும் செலுத்துகிறவர்களாதலால் பரிசுத்தராக இருக்கவேண்டும்.</span>
<span class="v-num v-7 " data-id="bibleJsn">7&nbsp;</span><span class="v LV21_7" data-id="LV21_7">அவர்கள் தங்கள் தேவனுக்குப் பரிசுத்தமானவர்கள், ஆகையால் வேசியையாகிலும், கற்பை இழந்தவளையாகிலும் திருமணம் செய்யக்கூடாது; தன் கணவனாலே விவாகரத்து செய்யப்பட்ட பெண்ணையும் திருமணம் செய்யக்கூடாது.</span>
<span class="v-num v-8 " data-id="bibleJsn">8&nbsp;</span><span class="v LV21_8" data-id="LV21_8">அவன் தேவனுடைய அப்பத்தைச் செலுத்துகிறபடியால் நீ அவனைப் பரிசுத்தப்படுத்தவேண்டும்; உங்களைப் பரிசுத்தமாக்குகிற கர்த்தராகிய நான் பரிசுத்தராக இருக்கிறபடியால், அவனும் உனக்கு முன்பாகப் பரிசுத்தனாக இருப்பானாக.</span>
<span class="v-num v-9 " data-id="bibleJsn">9&nbsp;</span><span class="v LV21_9" data-id="LV21_9">ஆசாரியனுடைய மகள், வேசித்தனம்செய்து, தன்னைப் பரிசுத்தக்குலைச்சலாக்கினால், அவள் தன் தகப்பனையும் பரிசுத்தக் குலைச்சலாக்குகிறாள்; அவள் நெருப்பிலே சுட்டெரிக்கப்படக்கடவள்.</span>
<span class="v-num v-10 " data-id="bibleJsn">10&nbsp;</span><span class="v LV21_10" data-id="LV21_10">தன் சகோதரர்களுக்குள்ளே பிரதான ஆசாரியனாக தன் தலையில் அபிஷேகத்தைலம் ஊற்றப்பட்டவனும், அவனுக்குரிய உடைகளை அணியும்படி பிரதிஷ்டை செய்யப்பட்டவனுமாக இருக்கிறவன் எவனோ, அவன் தன் தலைப்பாகையை எடுக்காமலும், தன் உடைகளைக் கிழித்துக்கொள்ளாமலும்,</span>
<span class="v-num v-11 " data-id="bibleJsn">11&nbsp;</span><span class="v LV21_11" data-id="LV21_11">சடலம் கிடக்கும் இடத்தில் போகாமலும், தன் தகப்பனுக்காகவும், தாய்க்காகவும் தன்னைத் தீட்டுப்படுத்திக்கொள்ளாமலும்,</span>
<span class="v-num v-12 " data-id="bibleJsn">12&nbsp;</span><span class="v LV21_12" data-id="LV21_12">பரிசுத்த ஸ்தலத்திலிருந்து புறப்படாமலும் தன் தேவனுடைய பரிசுத்த ஸ்தலத்தைப் பரிசுத்தக் குலைச்சலாக்காமலும் இருப்பானாக; அவனுடைய தேவனின் அபிஷேக தைலம் என்னும் கிரீடம் அவன்மேல் இருக்கிறதே: நான் கர்த்தர்.</span>
<span class="v-num v-13 " data-id="bibleJsn">13&nbsp;</span><span class="v LV21_13" data-id="LV21_13">கன்னியாக இருக்கிற பெண்ணை அவன் திருமணம்செய்யவேண்டும்.</span>
<span class="v-num v-14 " data-id="bibleJsn">14&nbsp;</span><span class="v LV21_14" data-id="LV21_14">விதவையையானாலும் விவாகரத்து செய்யப்பட்டவளையானாலும் கற்புக்குலைந்தவளையானாலும் வேசியையானாலும் திருமணம்செய்யாமல், தன் மக்களுக்குள்ளே ஒரு கன்னிகையைத் திருமணம்செய்யக்கடவன்.</span>
<span class="v-num v-15 " data-id="bibleJsn">15&nbsp;</span><span class="v LV21_15" data-id="LV21_15">அவன் தன் வித்தைத் தன் மக்களுக்குள்ளே பரிசுத்தக் குலைச்சலாக்காமல் இருப்பானாக; நான் அவனைப் பரிசுத்தமாக்குகிற கர்த்தர் என்று சொல் என்றார்.</span>
<span class="v-num v-16 " data-id="bibleJsn">16&nbsp;</span><span class="v LV21_16" data-id="LV21_16">பின்னும் கர்த்தர் மோசேயை நோக்கி:</span>
<span class="v-num v-17 " data-id="bibleJsn">17&nbsp;</span><span class="v LV21_17" data-id="LV21_17">நீ ஆரோனோடே சொல்லவேண்டியது என்னவென்றால்: உன் சந்ததியாருக்குள்ளே அங்கவீனமுள்ளவன் தலைமுறைதோறும் தேவனுடைய அப்பத்தைச் செலுத்தும்படி சேரக்கூடாது.</span>
<span class="v-num v-18 " data-id="bibleJsn">18&nbsp;</span><span class="v LV21_18" data-id="LV21_18">ஊனமுள்ள ஒருவனும் அணுகக்கூடாது; குருடனானாலும், சப்பாணியானாலும், குறுகின அல்லது நீண்ட அவயவமுள்ளவனானாலும்,</span>
<span class="v-num v-19 " data-id="bibleJsn">19&nbsp;</span><span class="v LV21_19" data-id="LV21_19">கால் ஒடிந்தவனானாலும், கை ஒடிந்தவனானாலும்,</span>
<span class="v-num v-20 " data-id="bibleJsn">20&nbsp;</span><span class="v LV21_20" data-id="LV21_20">கூன் விழுந்தவனானாலும், குள்ளமானவனானாலும், கண் பார்வை இழந்தவனானாலும், சொறியனானாலும், அசடு உள்ளவனானாலும், விதை நசுங்கினவனானாலும் அணுகக்கூடாது.</span>
<span class="v-num v-21 " data-id="bibleJsn">21&nbsp;</span><span class="v LV21_21" data-id="LV21_21">ஆசாரியனாகிய ஆரோனின் சந்ததியாரில் அங்கவீனமுள்ள ஒருவனும் கர்த்தரின் தகனபலிகளைச் செலுத்த வரக்கூடாது; அவன் அங்கவீனமுள்ளவனாகையால், அவன் தேவனுடைய அப்பத்தைச் செலுத்த வரக்கூடாது.</span>
<span class="v-num v-22 " data-id="bibleJsn">22&nbsp;</span><span class="v LV21_22" data-id="LV21_22">அவன் தன் தேவனுடைய அப்பமாகிய மகா பரிசுத்தமானவைகளிலும் மற்ற பரிசுத்தமானவைகளிலும் சாப்பிடலாம்.</span>
<span class="v-num v-23 " data-id="bibleJsn">23&nbsp;</span><span class="v LV21_23" data-id="LV21_23">ஆனாலும் அவன் அங்கவீனமுள்ளவன், ஆகையால், அவன் என் பரிசுத்த ஸ்தலங்களைப் பரிசுத்தக் குலைச்சலாக்காதபடிக்குத் திரைக்குள்ளே போகாமலும் பலிபீடத்தின் அருகில் சேராமலும் இருப்பானாக; நான் அவர்களைப் பரிசுத்தமாக்குகிற கர்த்தர் என்று சொல் என்றார்.</span>
<span class="v-num v-24 " data-id="bibleJsn">24&nbsp;</span><span class="v LV21_24" data-id="LV21_24">மோசே இவைகளை ஆரோனோடும் அவன் மகன்களோடும் இஸ்ரவேல் மக்கள் அனைவரோடும் சொன்னான்.</span>
</div>

</div><br>
<div class="footnotes">

</div>


</div></div>
</body>


</html>