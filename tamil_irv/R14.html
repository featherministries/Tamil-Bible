<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 நாளாகமம் 4 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="R1.html">Chapter List</a><a class="location" href="R1.html">1 நாளாகமம் 4</a><a class="prev" href="R13.html">&lt;</a>
<a class="home" href="../index.html">&#9776;</a> 
<a class="next" href="R15.html">&gt;</a>
</div></div>
<div class="section chapter R1 R14 tamil_irv tam " dir="ltr" lang="tam" data-id="R14" data-nextid="R15" data-previd="R13"><br>
<div class="c">4</div>
<div class="s">யூதாவின் மற்றக் கோத்திரங்கள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v R14_1" data-id="R14_1">யூதாவின் சந்ததிகள் பாரேஸ், எஸ்ரோன், கர்மீ, ஊர், சோபால் என்பவர்கள்.</span>
<span class="v-num v-2 " data-id="bibleJsn">2&nbsp;</span><span class="v R14_2" data-id="R14_2">சோபாலின் மகன் ராயா யாகாத்தைப் பெற்றான்; யாகாத் அகுமாயியையும், லாகாதையும் பெற்றான்; சோராத்தியர்களின் வம்சங்கள் இவைகளே.</span>
<span class="v-num v-3 " data-id="bibleJsn">3&nbsp;</span><span class="v R14_3" data-id="R14_3">ஏதாம் என்னும் மூப்பனின் சந்ததியார்கள், யெஸ்ரெயேல், இஷ்மா, இத்பாஸ் என்பவர்கள்; இவர்களுடைய சகோதரியின் பெயர் அத்செலெல்போனி;</span>
<span class="v-num v-4 " data-id="bibleJsn">4&nbsp;</span><span class="v R14_4" data-id="R14_4">கேதோருக்கு மூப்பனான பெனுவெல், உஷாவுக்கு மூப்பனான எசேர் என்பவர்கள்; இவர்கள் பெத்லெகேமுக்கு மூப்பனான எப்ராத்தாவுக்கு முதலில் பிறந்த ஊரின் மகன்கள்.</span>
<span class="v-num v-5 " data-id="bibleJsn">5&nbsp;</span><span class="v R14_5" data-id="R14_5">தெக்கோவாவுக்கு மூப்பனான அசூருக்கு ஏலாள், நாராள் என்னும் இரண்டு மனைவிகள் இருந்தார்கள்.</span>
<span class="v-num v-6 " data-id="bibleJsn">6&nbsp;</span><span class="v R14_6" data-id="R14_6">நாராள் அவனுக்கு அகுசாமையும், எப்பேரையும், தெமனியையும், ஆகாஸ்தாரியையும் பெற்றாள்; நாராளின் மகன்கள் இவர்களே.</span>
<span class="v-num v-7 " data-id="bibleJsn">7&nbsp;</span><span class="v R14_7" data-id="R14_7">ஏலாளின் மகன்கள், சேரேத், எத்சோகார், எத்னான் என்பவர்கள்.</span>
<span class="v-num v-8 " data-id="bibleJsn">8&nbsp;</span><span class="v R14_8" data-id="R14_8">கோஸ் என்பவன் அனூபையும், சோபேபாகையும், ஆருமின் மகனாகிய அகர்கேலின் வம்சங்களையும் பெற்றான்.</span>
<span class="v-num v-9 " data-id="bibleJsn">9&nbsp;</span><span class="v R14_9" data-id="R14_9">யாபேஸ் தன்னுடைய சகோதரர்களைவிட மதிப்பிற்குரியவனாக இருந்தான். அவனுடைய தாய்: நான் துக்கத்தோடே அவனைப் பெற்றேன் என்று சொல்லி அவனுக்கு யாபேஸ் என்று பெயரிட்டாள்.</span>
<span class="v-num v-10 " data-id="bibleJsn">10&nbsp;</span><span class="v R14_10" data-id="R14_10">யாபேஸ் இஸ்ரவேலின் தேவனை நோக்கி: தேவரீர் என்னை ஆசீர்வதித்து, என்னுடைய எல்லையைப் பெரிதாக்கி, உமது கரம் என்னோடு இருந்து, தீங்கு என்னை துக்கப்படுத்தாதபடி அதற்கு என்னை விலக்கிக் காத்தருளும் என்று வேண்டிக்கொண்டான்; அவன் வேண்டிக்கொண்டதை தேவன் அருளினார்.</span>
<span class="v-num v-11 " data-id="bibleJsn">11&nbsp;</span><span class="v R14_11" data-id="R14_11">சூகாவின் சகோதரனாகிய கேலூப் மேகீரைப் பெற்றான்; இவன் எஸ்தோனின் தகப்பன்.</span>
<span class="v-num v-12 " data-id="bibleJsn">12&nbsp;</span><span class="v R14_12" data-id="R14_12">எஸ்தோன் பெத்ராபாவையும், பசேயாகையும், இர்நாகாஷின் தகப்பனாகிய தெகினாகையும் பெற்றான்; இவர்கள் ரேகாவூர் மனிதர்கள்.</span>
<span class="v-num v-13 " data-id="bibleJsn">13&nbsp;</span><span class="v R14_13" data-id="R14_13">கேனாசின் மகன்கள் ஒத்னியேல், செராயா என்பவர்கள்; ஒத்னியேலின் மகன்களில் ஒருவன் ஆத்தாத்.</span>
<span class="v-num v-14 " data-id="bibleJsn">14&nbsp;</span><span class="v R14_14" data-id="R14_14">மெயோனத்தாய் ஒபிராவைப் பெற்றான்; செராயா கராஷீமன் பள்ளத்தாக்குக்கு மூப்பனாகிய யோவாபைப் பெற்றான்; அவர்கள் தொழிலாளர்களாக இருந்தார்கள்.</span>
<span class="v-num v-15 " data-id="bibleJsn">15&nbsp;</span><span class="v R14_15" data-id="R14_15">எப்புன்னேயின் மகனாகிய காலேபின் மகன்கள் ஈரு, ஏலா, நாகாம்; ஏலாவின் மகன்களில் ஒருவன் கேனாஸ்.</span>
<span class="v-num v-16 " data-id="bibleJsn">16&nbsp;</span><span class="v R14_16" data-id="R14_16">எகலெலேலின் மகன்கள் சீப், சீப்பா, திரியா, அசாரெயேல்.</span>
<span class="v-num v-17 " data-id="bibleJsn">17&nbsp;</span><span class="v R14_17" data-id="R14_17">எஸ்றாவின் மகன்கள் யெத்தேர், மேரேத், ஏப்பேர், யாலோன்; மேரேத்தின் மனைவி மிரியாமையும், சம்மாயியையும், எஸ்தெமோவா ஊருக்கு மூப்பனான இஸ்பாவையும் பெற்றாள்.</span>
<span class="v-num v-18 " data-id="bibleJsn">18&nbsp;</span><span class="v R14_18" data-id="R14_18">அவன் மனைவியாகிய எகுதியாள் கேதோரின் தகப்பனாகிய யாரேதையும், சோக்கோவின் தகப்பனாகிய ஏபேரையும், சனோவாவின் தகப்பனாகிய எக்குத்தியேலையும் பெற்றாள்; மேரேத் திருமணம் செய்த பார்வோனின் மகளாகிய பித்தியாளின் மகன்கள் இவர்களே.</span>
<span class="v-num v-19 " data-id="bibleJsn">19&nbsp;</span><span class="v R14_19" data-id="R14_19">நாகாமின் சகோதரியாகிய ஒதியாவினுடைய மனைவியின் மகன்கள் கர்மியனாகிய ஆபிகேயிலாவும், மாகாத்தியனாகிய எஸ்தேமோவாவுமே.</span>
<span class="v-num v-20 " data-id="bibleJsn">20&nbsp;</span><span class="v R14_20" data-id="R14_20">ஷீமோனின் மகன்கள் அம்னோன், ரின்னா, பென்கானான், தீலோன் என்பவர்கள், இஷியின் மகன்கள் சோகேதும் பென்சோகேதுமே.</span>
<span class="v-num v-21 " data-id="bibleJsn">21&nbsp;</span><span class="v R14_21" data-id="R14_21">யூதாவின் மகனாகிய சேலாகின் மகன்கள்: லேக்காவூர் மூப்பனான ஏரும், மரேசாவூர் மூப்பனான லாதாகும், மெல்லிய புடவை நெய்த அஸ்பெயா வீட்டு வம்சங்களும்,</span>
<span class="v-num v-22 " data-id="bibleJsn">22&nbsp;</span><span class="v R14_22" data-id="R14_22">யோக்கீமும், கோசேபாவின் மனிதர்களும், மோவாபியர்களை ஆண்ட யோவாஸ், சாராப் என்பவர்களும், யசுபிலெகேமுமே; இவைகள் ஆரம்பகாலத்தின் செய்திகள்.</span>
<span class="v-num v-23 " data-id="bibleJsn">23&nbsp;</span><span class="v R14_23" data-id="R14_23">இவர்கள் குயவர்களாக இருந்து நெத்தாயிமிலும் கெதேராவிலும் குடியிருந்தார்கள்; ராஜாவின் வேலையை விசாரிப்பதற்கு அங்கே குடியிருந்தார்கள்.</span>
</div>
<div class="s">சிமியோனின் சந்ததிகள்</div>
<div class="p">
<span class="v-num v-24 " data-id="bibleJsn">24&nbsp;</span><span class="v R14_24" data-id="R14_24">சிமியோனின் மகன்கள் நெமுவேல், யாமின், யாரீப், சேரா, சவுல் என்பவர்கள்.</span>
<span class="v-num v-25 " data-id="bibleJsn">25&nbsp;</span><span class="v R14_25" data-id="R14_25">இவனுடைய மகன் சல்லூம்; இவனுடைய மகன் மிப்சாம்; இவனுடைய மகன் மிஸ்மா.</span>
<span class="v-num v-26 " data-id="bibleJsn">26&nbsp;</span><span class="v R14_26" data-id="R14_26">மிஸ்மாவின் மகன்களில் ஒருவன் அம்முவேல்; இவனுடைய மகன் சக்கூர்; இவனுடைய மகன் சீமேயி.</span>
<span class="v-num v-27 " data-id="bibleJsn">27&nbsp;</span><span class="v R14_27" data-id="R14_27">சீமேயிக்குப் பதினாறு மகன்களும் ஆறு மகள்களும் இருந்தார்கள்; அவனுடைய சகோதரர்களுக்கு அதிக பிள்ளைகள் இல்லை; அவர்கள் வம்சங்களெல்லாம் யூதாவின் மக்களைப்போலப் பெருகினதுமில்லை.</span>
<span class="v-num v-28 " data-id="bibleJsn">28&nbsp;</span><span class="v R14_28" data-id="R14_28">அவர்கள் பெயெர்செபாவிலும், மொலாதாவிலும், ஆத்சார்சூவாவிலும்,</span>
<span class="v-num v-29 " data-id="bibleJsn">29&nbsp;</span><span class="v R14_29" data-id="R14_29">பில்லாவிலும், ஏத்சாமிலும், தோலாதிலும்,</span>
<span class="v-num v-30 " data-id="bibleJsn">30&nbsp;</span><span class="v R14_30" data-id="R14_30">பெத்தூவேலிலும், ஒர்மாவிலும், சிக்லாகிலும்,</span>
<span class="v-num v-31 " data-id="bibleJsn">31&nbsp;</span><span class="v R14_31" data-id="R14_31">பெத்மர்காபோத்திலும், ஆத்சார்சூசிமிலும், பெத்பிரியிலும், சாராயிமிலும் குடியிருந்தார்கள்; தாவீது ராஜாவாகும்வரை இவைகள் அவர்களுடைய பட்டணங்களாக இருந்தது.</span>
<span class="v-num v-32 " data-id="bibleJsn">32&nbsp;</span><span class="v R14_32" data-id="R14_32">அவர்களுடைய ஐந்து பட்டணங்கள் ஏத்தாம், ஆயின், ரிம்மோன், தோகேன், ஆசான் என்பவைகள்.</span>
<span class="v-num v-33 " data-id="bibleJsn">33&nbsp;</span><span class="v R14_33" data-id="R14_33">அந்தப் பட்டணங்களைச் சுற்றிலும், பாகால்வரையுள்ள அவர்களுடைய எல்லா குடியிருப்புக்களும், அவர்கள் தங்குமிடங்களும், அவர்களுடைய வம்ச அட்டவணையும் இவைகளே.</span>
<span class="v-num v-34 " data-id="bibleJsn">34&nbsp;</span><span class="v R14_34" data-id="R14_34">மெசோபாபும், யம்லேகும், அமத்சியாவின் மகன் யோஷாவும்,</span>
<span class="v-num v-35 " data-id="bibleJsn">35&nbsp;</span><span class="v R14_35" data-id="R14_35">யோவேலும், ஆசியேலின் மகன் செராயாவுக்குப் பிறந்த யோசிபியாவின் மகன் ஏகூவும்,</span>
<span class="v-num v-36 " data-id="bibleJsn">36&nbsp;</span><span class="v R14_36" data-id="R14_36">எலியோனாயும், யாக்கோபாவும், யெசொகாயாவும், அசாயாவும், ஆதியேலும், யெசிமியேலும், பெனாயாவும்,</span>
<span class="v-num v-37 " data-id="bibleJsn">37&nbsp;</span><span class="v R14_37" data-id="R14_37">செமாயா பெற்ற சிம்ரியின் மகன் யெதாயாவுக்குப் பிறந்த அல்லோனின் மகனாகிய சீப்பியின் மகன் சீசாவும் என்று,</span>
<span class="v-num v-38 " data-id="bibleJsn">38&nbsp;</span><span class="v R14_38" data-id="R14_38">பெயர் வரிசையில் எழுதியிருக்கிற இவர்கள் தங்களுடைய வம்சங்களில் பிரபுக்களாக இருந்தார்கள்; இவர்களுடைய பிதாக்களின் வீட்டார்கள் ஏராளமாகப் பரவியிருந்தார்கள்.</span>
<span class="v-num v-39 " data-id="bibleJsn">39&nbsp;</span><span class="v R14_39" data-id="R14_39">தங்களுடைய ஆடுகளுக்கு மேய்ச்சலைத் தேடும்படி தேதோரின் எல்லையாகிய மலைப்பகுதியின் கிழக்குப்புறம்வரை போய்,</span>
<span class="v-num v-40 " data-id="bibleJsn">40&nbsp;</span><span class="v R14_40" data-id="R14_40">நல்ல செழிப்பான மேய்ச்சலும், அமைதியும், சுகமுமுள்ள விசாலமான தேசத்தைக் கண்டுபிடித்தார்கள்; ஆரம்பத்திலே காமின் சந்ததியார்கள் அங்கே குடியிருந்தார்கள்.</span>
<span class="v-num v-41 " data-id="bibleJsn">41&nbsp;</span><span class="v R14_41" data-id="R14_41">பெயர் வரிசையில் எழுதியிருக்கிற இவர்கள் யூதாவின் ராஜாவாகிய எசேக்கியாவின் நாட்களிலே அங்கே போய், அங்கே கண்டுபிடித்தவர்களின் கூடாரங்களையும் மறைவிடங்களையும் அழித்து, இந்த நாளிலே இருக்கிறதுபோல, அவர்களை முற்றிலும் அழித்து, அங்கே தங்களுடைய ஆடுகளுக்கு மேய்ச்சல் இருந்தபடியால், அவர்கள் அந்த இடத்திலே குடியேறினார்கள்.</span>
<span class="v-num v-42 " data-id="bibleJsn">42&nbsp;</span><span class="v R14_42" data-id="R14_42">சிமியோனின் கோத்திரத்தார்களாகிய இவர்களில் ஐந்நூறு மனிதர்களும், அவர்களுடைய தலைவர்களாகிய இஷியின் மகன்களான பெலத்தியாவும், நெகரியாவும், ரெப்பாயாவும், ஊசியேலும், சேயீர் மலைத்தேசத்திற்குப் போய்,</span>
<span class="v-num v-43 " data-id="bibleJsn">43&nbsp;</span><span class="v R14_43" data-id="R14_43">அமலேக்கியர்களில் தப்பி மீதியாக இருந்தவர்களைத் தோற்கடித்து, இந்த நாள்வரை இருக்கிறபடி அங்கே குடியேறினார்கள்.</span>
</div>

</div><br>
<div class="footnotes">

</div>


</div></div>
</body>


</html>