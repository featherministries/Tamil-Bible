<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>லுூக்கா 20 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="LK.html">Chapter List</a><a class="location" href="LK.html">லுூக்கா 20</a><a class="prev" href="LK19.html">&lt;</a>
<a class="home" href="../index.html">&#9776;</a> 
<a class="next" href="LK21.html">&gt;</a>
</div></div>
<div class="section chapter LK LK20 tamil_irv tam " dir="ltr" lang="tam" data-id="LK20" data-nextid="LK21" data-previd="LK19"><br>
<div class="c">20</div>
<div class="s">தமது அதிகாரத்தைப்பற்றி இயேசுவின் பதில்</div>
<div class="p">
<span class="v-num v-1 " data-id="bibleJsn">1&nbsp;</span><span class="v LK20_1" data-id="LK20_1">அந்த நாட்களிலே, அவர் தேவாலயத்திலே மக்களுக்கு உபதேசித்து, நற்செய்தியைப் பிரசங்கித்தபோது, பிரதான ஆசாரியர்களும் வேதபண்டிதர்களும் மூப்பர்களும் அவரிடத்தில் கூடிவந்து:</span>
<span class="v-num v-2 " data-id="bibleJsn">2&nbsp;</span><span class="v LK20_2" data-id="LK20_2">நீர் எந்த அதிகாரத்தினால் இவைகளைச் செய்கிறீர்? இந்த அதிகாரத்தை உமக்குக் கொடுத்தவர் யார்? அதை எங்களுக்குச் சொல்லும் என்றார்கள்.</span>
<span class="v-num v-3 " data-id="bibleJsn">3&nbsp;</span><span class="v LK20_3" data-id="LK20_3">அவர்களுக்கு அவர் மறுமொழியாக: நானும் உங்களிடம் ஒரு காரியத்தைக் கேட்கிறேன், அதை எனக்குச் சொல்லுங்கள்.</span>
<span class="v-num v-4 " data-id="bibleJsn">4&nbsp;</span><span class="v LK20_4" data-id="LK20_4">யோவான் கொடுத்த ஸ்நானம் தேவனால் உண்டாயிற்றோ? மனிதர்களால் உண்டாயிற்றோ? என்று கேட்டார்.</span>
<span class="v-num v-5 " data-id="bibleJsn">5&nbsp;</span><span class="v LK20_5" data-id="LK20_5">அவர்கள் தங்களுக்குள்ளே யோசனைசெய்து: தேவனால் உண்டானது என்று சொல்வோமானால், பின்னை ஏன் அவனை நம்பவில்லை என்று கேட்பார்.</span>
<span class="v-num v-6 " data-id="bibleJsn">6&nbsp;</span><span class="v LK20_6" data-id="LK20_6">மனிதர்களால் உண்டானது என்று சொல்வோமானால், மக்களெல்லோரும் யோவானைத் தீர்க்கதரிசியென்று எண்ணுகிறபடியினால் நம்மேல் கல்லெறிவார்கள் என்று சொல்லி:</span>
<span class="v-num v-7 " data-id="bibleJsn">7&nbsp;</span><span class="v LK20_7" data-id="LK20_7">அது யாரால் உண்டாயிற்றோ, எங்களுக்குத் தெரியாது என்று மறுமொழி சொன்னார்கள்.</span>
<span class="v-num v-8 " data-id="bibleJsn">8&nbsp;</span><span class="v LK20_8" data-id="LK20_8">அப்பொழுது இயேசு: நானும் இன்ன அதிகாரத்தினால் இவைகளைச் செய்கிறேனென்று உங்களுக்குச் சொல்லமாட்டேன் என்றார்.</span>
</div>
<div class="s">திராட்சைத்தோட்டத்தின் உவமை</div>
<div class="p">
<span class="v-num v-9 " data-id="bibleJsn">9&nbsp;</span><span class="v LK20_9" data-id="LK20_9">பின்பு அவர் மக்களுக்கு சொல்லத்தொடங்கின உவமையாவது: ஒரு மனிதன் ஒரு திராட்சைத்தோட்டத்தை உண்டாக்கி, அதைத் தோட்டக்காரர்களுக்குக் குத்தகையாக விட்டு, நீண்ட நாட்களாக வெளிதேசத்திற்குச் சென்றிருந்தான்.</span>
<span class="v-num v-10 " data-id="bibleJsn">10&nbsp;</span><span class="v LK20_10" data-id="LK20_10">அந்தத் தோட்டக்காரர்கள் திராட்சைத்தோட்டத்தின் கனிகளில் தன் பங்கைக் கொடுத்தனுப்பும்படி, பருவகாலத்திலே அவர்களிடத்தில் ஒரு வேலைக்காரனை அனுப்பினான். அந்தத் தோட்டக்காரர்கள் அவனை அடித்து, ஒன்றும் கொடுக்காமல் அனுப்பிவிட்டார்கள்.</span>
<span class="v-num v-11 " data-id="bibleJsn">11&nbsp;</span><span class="v LK20_11" data-id="LK20_11">பின்பு அவன் வேறொரு வேலைக்காரனை அனுப்பினான்; அவனையும் அவர்கள் அடித்து, அவமானப்படுத்தி, ஒன்றும் கொடுக்காமல் அனுப்பிவிட்டார்கள்.</span>
<span class="v-num v-12 " data-id="bibleJsn">12&nbsp;</span><span class="v LK20_12" data-id="LK20_12">அவன் மூன்றாம்முறையும் ஒரு வேலைக்காரனை அனுப்பினான்; அவனையும் அவர்கள் காயப்படுத்தி துரத்திவிட்டார்கள்.</span>
<span class="v-num v-13 " data-id="bibleJsn">13&nbsp;</span><span class="v LK20_13" data-id="LK20_13">அப்பொழுது திராட்சைத்தோட்டத்தின் எஜமான்: நான் என்ன செய்யலாம், எனக்குப் பிரியமான மகனை அனுப்பினால், அவனையாவது பார்த்து பயப்படுவார்கள் என்று நினைத்து, அவனை அனுப்பினான்.</span>
<span class="v-num v-14 " data-id="bibleJsn">14&nbsp;</span><span class="v LK20_14" data-id="LK20_14">தோட்டக்காரர்கள் அவனைக் கண்டபோது: இவனே வாரிசு, சொத்தை நம்முடையதாக்கும்படிக்கு இவனைக் கொன்று போடுவோம் வாருங்கள் என்று ஒருவரோடொருவர் சொல்லிக்கொண்டு,</span>
<span class="v-num v-15 " data-id="bibleJsn">15&nbsp;</span><span class="v LK20_15" data-id="LK20_15">அவனைத் திராட்சைத்தோட்டத்திற்குப் வெளியே தள்ளி, கொன்றுபோட்டார்கள். இப்படியிருக்க, திராட்சைத்தோட்டத்தின் எஜமான் அவர்களை என்ன செய்வான்?</span>
<span class="v-num v-16 " data-id="bibleJsn">16&nbsp;</span><span class="v LK20_16" data-id="LK20_16">அவன் வந்து அந்தத் தோட்டக்காரர்களை அழித்து, திராட்சைத்தோட்டத்தை வேறு தோட்டக்காரர்களிடத்தில் கொடுப்பான் அல்லவா என்றார். அவர்கள் அதைக்கேட்டு, அப்படியாகாதிருப்பதாக என்றார்கள்.</span>
<span class="v-num v-17 " data-id="bibleJsn">17&nbsp;</span><span class="v LK20_17" data-id="LK20_17">அப்பொழுது அவர் அவர்களைப் பார்த்து: வீடுகட்டுகிறவர்கள் ஆகாதென்று தள்ளின கல்லே, மூலைக்குத் தலைக்கல்லானது என்று எழுதியிருக்கிற வேதவாக்கியத்தின் பொருள் என்ன?</span>
<span class="v-num v-18 " data-id="bibleJsn">18&nbsp;</span><span class="v LK20_18" data-id="LK20_18">அந்தக் கல்லின்மேல் விழுகிறவன் எவனோ அவன் நொறுங்கிப்போவான், அது எவன்மேல் விழுமோ அவனை அழித்துப்போடும் என்றார்.</span>
<span class="v-num v-19 " data-id="bibleJsn">19&nbsp;</span><span class="v LK20_19" data-id="LK20_19">பிரதான ஆசாரியர்களும் வேதபண்டிதர்களும் தங்களைக்குறித்து இந்த உதாரணத்தைச் சொன்னாரென்று அறிந்து, அந்த நேரத்திலே அவரைப் பிடிக்க வகைதேடியும் மக்களுக்குப் பயந்திருந்தார்கள்.</span>
</div>
<div class="s">இராயனுக்கு வரி செலுத்துதல்</div>
<div class="p">
<span class="v-num v-20 " data-id="bibleJsn">20&nbsp;</span><span class="v LK20_20" data-id="LK20_20">அவர்கள் நேரம் பார்த்து, தேசாதிபதியின் ஆளுகைக்கும் அதிகாரத்திற்கும் அவரை ஒப்புக்கொடுக்கும்படி அவருடைய பேச்சிலே குற்றம் கண்டுபிடிக்கலாமென்று, தங்களை உண்மையுள்ளவர்களாக நடிக்கிற ஒற்றர்களை அவரிடத்தில் அனுப்பினார்கள்.</span>
<span class="v-num v-21 " data-id="bibleJsn">21&nbsp;</span><span class="v LK20_21" data-id="LK20_21">அவர்கள் வந்து: போதகரே, நீர் நிதானமாகப் பேசி உபதேசிக்கிறீரென்றும், பட்சபாதமில்லாமல் தேவனுடைய வழிமுறைகளை உண்மையாகப் போதிக்கிறீரென்றும் அறிந்திருக்கிறோம்.</span>
<span class="v-num v-22 " data-id="bibleJsn">22&nbsp;</span><span class="v LK20_22" data-id="LK20_22">இராயனுக்கு வரிகொடுக்கிறது நியாயமா இல்லையா, எங்களுக்குச் சொல்லும் என்று கேட்டார்கள்.</span>
<span class="v-num v-23 " data-id="bibleJsn">23&nbsp;</span><span class="v LK20_23" data-id="LK20_23">அவர்களுடைய தந்திரத்தை அவர் அறிந்து, நீங்கள் என்னை ஏன் சோதிக்கிறீர்கள்?</span>
<span class="v-num v-24 " data-id="bibleJsn">24&nbsp;</span><span class="v LK20_24" data-id="LK20_24">ஒரு நாணயத்தை எனக்குக் காண்பியுங்கள். இதிலிருக்கிற உருவமும் எழுத்தும் யாருடையது என்று கேட்டார். அதற்கு அவர்கள்: இராயனுடையது என்றார்கள்.</span>
<span class="v-num v-25 " data-id="bibleJsn">25&nbsp;</span><span class="v LK20_25" data-id="LK20_25">அதற்கு அவர்: அப்படியானால், இராயனுக்குரியதை இராயனுக்கும், தேவனுக்குரியதை தேவனுக்கும் செலுத்துங்கள் என்றார்.</span>
<span class="v-num v-26 " data-id="bibleJsn">26&nbsp;</span><span class="v LK20_26" data-id="LK20_26">அவர்கள் அவரை மக்களுக்கு முன்பாகப் பேச்சிலே குற்றம்பிடிக்கக்கூடாமல், அவர் சொன்ன பதிலைக்குறித்து ஆச்சரியப்பட்டு, மவுனமாக இருந்தார்கள்.</span>
</div>
<div class="s">உயிர்த்தெழுதலும் திருமணமும்</div>
<div class="p">
<span class="v-num v-27 " data-id="bibleJsn">27&nbsp;</span><span class="v LK20_27" data-id="LK20_27">உயிர்த்தெழுதல் இல்லையென்று சாதிக்கிற சதுசேயர்களில் சிலர் அவரிடத்தில் வந்து:</span>
<span class="v-num v-28 " data-id="bibleJsn">28&nbsp;</span><span class="v LK20_28" data-id="LK20_28">போதகரே, ஒருவன் மனைவியையுடையவனாக இருந்து சந்ததியில்லாமல் மரித்துப்போனால், அவனுடைய சகோதரன் அவன் மனைவியைத் திருமணம்செய்து, தன் சகோதரனுக்குச் சந்ததியுண்டாக்கவேண்டும் என்று மோசே எங்களுக்கு எழுதிவைத்திருக்கிறாரே.</span>
<span class="v-num v-29 " data-id="bibleJsn">29&nbsp;</span><span class="v LK20_29" data-id="LK20_29">சகோதரர்கள் ஏழுபேரிருந்தார்கள், அவர்களில் மூத்தவன் ஒரு பெண்ணைத் திருமணம்செய்து சந்ததியில்லாமல் மரித்துப்போனான்.</span>
<span class="v-num v-30 " data-id="bibleJsn">30&nbsp;</span><span class="v LK20_30" data-id="LK20_30">பின்பு இரண்டாம் சகோதரன் அவளைத் திருமணம்செய்து அவனும் சந்ததியில்லாமல் மரித்துப்போனான்.</span>
<span class="v-num v-31 " data-id="bibleJsn">31&nbsp;</span><span class="v LK20_31" data-id="LK20_31">மூன்றாம் சகோதரனும் அவளை திருமணம் செய்தான். அப்படியே ஏழுபேரும் அவளைத் திருமணம்செய்து சந்ததியில்லாமல் மரித்துப்போனார்கள்.</span>
<span class="v-num v-32 " data-id="bibleJsn">32&nbsp;</span><span class="v LK20_32" data-id="LK20_32">எல்லோருக்கும்பின்பு அந்த பெண்ணும் மரித்துப்போனாள்.</span>
<span class="v-num v-33 " data-id="bibleJsn">33&nbsp;</span><span class="v LK20_33" data-id="LK20_33">இவ்விதமாக ஏழுபேரும் அவளைத் திருமணம் செய்திருக்க, உயிர்த்தெழுதலில் அவர்களில் எவனுக்கு அவள் மனைவியாக இருப்பாள் என்று கேட்டார்கள்.</span>
<span class="v-num v-34 " data-id="bibleJsn">34&nbsp;</span><span class="v LK20_34" data-id="LK20_34">இயேசு அவர்களுக்குப் மறுமொழியாக: இந்த உலகத்தின் மக்கள் பெண் எடுத்தும் பெண் கொடுத்தும் வருகிறார்கள்.</span>
<span class="v-num v-35 " data-id="bibleJsn">35&nbsp;</span><span class="v LK20_35" data-id="LK20_35">மறுமையையும் மரித்தோரிலிருந்து உயிரோடு எழுந்திருக்குதலையும் அடைய தகுதியானவராக எண்ணப்படுகிறவர்களோ பெண் எடுப்பதுமில்லை பெண் கொடுப்பதுமில்லை.</span>
<span class="v-num v-36 " data-id="bibleJsn">36&nbsp;</span><span class="v LK20_36" data-id="LK20_36">அவர்கள் இனி மரிக்கவும் மாட்டார்கள்; அவர்கள் உயிர்த்தெழுதலின் மக்களானபடியால் தேவதூதர்களுக்கு நிகரானவர்களுமாக, தேவனுடைய மக்களுமாக இருப்பார்கள்.</span>
<span class="v-num v-37 " data-id="bibleJsn">37&nbsp;</span><span class="v LK20_37" data-id="LK20_37">அல்லாமலும் மரித்தோர் உயிரோடு எழுந்திருப்பார்களென்பதை மோசேயும் முட்செடியைப்பற்றிய வாக்கியத்தில் காண்பித்திருக்கிறார். எப்படியென்றால், கர்த்தரை ஆபிரகாமின் தேவனென்றும் ஈசாக்கின் தேவனென்றும் யாக்கோபின் தேவனென்றும் சொல்லியிருக்கிறார்.</span>
<span class="v-num v-38 " data-id="bibleJsn">38&nbsp;</span><span class="v LK20_38" data-id="LK20_38">அவர் மரித்தோரின் தேவனாக இல்லாமல், ஜீவனுள்ளோரின் தேவனாக இருக்கிறார்; எல்லோரும் அவருக்குள் பிழைத்திருக்கிறார்களே என்றார்.</span>
<span class="v-num v-39 " data-id="bibleJsn">39&nbsp;</span><span class="v LK20_39" data-id="LK20_39">அப்பொழுது வேதபண்டிதர்களில் சிலர் அதைக்கேட்டு: போதகரே, நன்றாகச் சொன்னீர் என்றார்கள்.</span>
<span class="v-num v-40 " data-id="bibleJsn">40&nbsp;</span><span class="v LK20_40" data-id="LK20_40">அதன்பின்பு அவர்கள் அவரிடத்தில் வேறொன்றும் கேட்கத் துணியவில்லை.</span>
</div>
<div class="s">கிறிஸ்து யாருடைய குமாரன்?</div>
<div class="p">
<span class="v-num v-41 " data-id="bibleJsn">41&nbsp;</span><span class="v LK20_41" data-id="LK20_41">அவர் அவர்களைப் பார்த்து: கிறிஸ்து தாவீதின் குமாரனென்று எப்படிச் சொல்லுகிறார்கள்?</span>
<span class="v-num v-42 " data-id="bibleJsn">42&nbsp;</span><span class="v LK20_42" data-id="LK20_42">நான் உம்முடைய விரோதிகளை உமக்குப் பாதபடியாக்கிப்போடும்வரைக்கும் நீர் என்னுடைய வலதுபக்கத்தில் உட்காரும் என்று,</span>
<span class="v-num v-43 " data-id="bibleJsn">43&nbsp;</span><span class="v LK20_43" data-id="LK20_43">கர்த்தர் என் ஆண்டவருடனே சொன்னார் என்று தாவீது தானே சங்கீத புத்தகத்தில் சொல்லுகிறானே.</span>
<span class="v-num v-44 " data-id="bibleJsn">44&nbsp;</span><span class="v LK20_44" data-id="LK20_44">தாவீது அவரை ஆண்டவரென்று சொல்லியிருக்க, அவனுக்கு அவர் குமாரனாக இருப்பது எப்படி என்றார்.</span>
<span class="v-num v-45 " data-id="bibleJsn">45&nbsp;</span><span class="v LK20_45" data-id="LK20_45">பின்பு மக்களெல்லோரும் கேட்கும்போது அவர் தம்முடைய சீடர்களைப் பார்த்து:</span>
<span class="v-num v-46 " data-id="bibleJsn">46&nbsp;</span><span class="v LK20_46" data-id="LK20_46">நீண்ட அங்கிகளை அணிந்துகொண்டு திரியவும், சந்தைவெளிகளில் வணக்கங்களைப் பெறவும், ஜெப ஆலயங்களில் முதன்மையான இருக்கைகளில் உட்காரவும், விருந்துகளில் முதன்மையான இடங்களில் இருக்கவும் விரும்பி,</span>
<span class="v-num v-47 " data-id="bibleJsn">47&nbsp;</span><span class="v LK20_47" data-id="LK20_47">விதவைகளின் வீடுகளைப் பட்சித்து, பார்வைக்கு நீண்ட ஜெபம்செய்கிற வேதபண்டிதர்களைக்குறித்து எச்சரிக்கையாக இருங்கள், அவர்கள் அதிக தண்டனையை அடைவார்கள் என்றார்.</span>
</div>

</div><br>
<div class="footnotes">

</div>


</div></div>
</body>


</html>