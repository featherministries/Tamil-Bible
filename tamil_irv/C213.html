<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 கொரிந்தியர் 13 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="C2.html">Chapter List</a><a class="location" href="C2.html">2 கொரிந்தியர் 13</a><a class="prev" href="C212.html">&lt;</a>
<a class="home" href="../index.html">&#9776;</a> 
<a class="next" href="GL1.html">&gt;</a>
</div></div>
<div class="section chapter C2 C213 tamil_irv tam " dir="ltr" lang="tam" data-id="C213" data-nextid="GL1" data-previd="C212"><br>
<div class="c">13</div>
<div class="s">பவுலின் இறுதி எச்சரிக்கை</div>
<div class="p">
<span class="v-num v-1 " data-id="bibleJsn">1&nbsp;</span><span class="v C213_1" data-id="C213_1">மூன்றாவதுமுறை நான் உங்களிடம் வருகிறேன்; எல்லாக் காரியங்களும் இரண்டு மூன்று சாட்சிகளினாலே உறுதிப்படுத்தப்படும்.</span>
<span class="v-num v-2 " data-id="bibleJsn">2&nbsp;</span><span class="v C213_2" data-id="C213_2">நான் இரண்டாம்முறை உங்களோடு இருந்தபோது சொன்னதுபோல, இப்பொழுது தூரத்தில் இருந்தும் உங்களிடம் இருக்கிறவனாக, நான் மீண்டும் வந்தால் தப்பவிடமாட்டேன் என்று முன்பு பாவம் செய்தவர்களுக்கும் மற்ற எல்லோருக்கும் முன்னறிவித்து எழுதுகிறேன்.</span>
<span class="v-num v-3 " data-id="bibleJsn">3&nbsp;</span><span class="v C213_3" data-id="C213_3">கிறிஸ்து என் மூலம் பேசுகிறார் என்பதற்கு ஆதாரம் தேடுகிறீர்களே; அவர் உங்களிடம் பலவீனராக அல்ல, உங்களிடம் வல்லவராக இருக்கிறார்.</span>
<span class="v-num v-4 " data-id="bibleJsn">4&nbsp;</span><span class="v C213_4" data-id="C213_4">ஏனென்றால், அவர் பலவீனத்தால் சிலுவையில் அறையப்பட்டிருந்தும், தேவனுடைய வல்லமையினால் பிழைத்திருக்கிறார்; அப்படி நாங்களும் அவருக்குள் பலவீனராக இருந்தும், உங்களிடம் விளங்கிய தேவனுடைய வல்லமையினால் அவரோடு பிழைத்திருப்போம்.</span>
<span class="v-num v-5 " data-id="bibleJsn">5&nbsp;</span><span class="v C213_5" data-id="C213_5">நீங்கள் விசுவாசம் உள்ளவர்களோ என்று உங்களை நீங்களே சோதித்துப்பாருங்கள்; உங்களை நீங்களே பரீட்சை செய்துபாருங்கள். இயேசுகிறிஸ்து உங்களுக்குள் இருக்கிறார் என்று உங்களுக்குத் தெரியாதா? நீங்கள் பரீட்சைக்கு நிற்காதவர்களாக இருந்தால் தெரியாது.</span>
<span class="v-num v-6 " data-id="bibleJsn">6&nbsp;</span><span class="v C213_6" data-id="C213_6">நாங்களோ பரீட்சைக்கு நிற்காதவர்கள் அல்ல என்பதைத் தெரிந்துகொள்வீர்கள் என்று நம்புகிறேன்.</span>
<span class="v-num v-7 " data-id="bibleJsn">7&nbsp;</span><span class="v C213_7" data-id="C213_7">மேலும் நீங்கள் ஒரு பொல்லாங்கும் செய்யாமல் இருக்கும்படியாக, தேவனை நோக்கி வேண்டுதல்செய்கிறேன். நாங்கள் பரீட்சைக்கு நின்றவர்கள் என்று தெரிவதற்காக இல்லை, நாங்கள் பரீட்சைக்கு நிற்காதவர்கள்போல இருந்தாலும், நீங்கள் நலமானதைச் செய்யும்படியே வேண்டுதல்செய்கிறேன்.</span>
<span class="v-num v-8 " data-id="bibleJsn">8&nbsp;</span><span class="v C213_8" data-id="C213_8">சத்தியத்திற்கு எதிராக நாங்கள் ஒன்றும் செய்யமுடியாமல், சத்தியத்திற்கு சாதகமாகவே செய்யமுடியும்.</span>
<span class="v-num v-9 " data-id="bibleJsn">9&nbsp;</span><span class="v C213_9" data-id="C213_9">நாங்கள் பலவீனமுள்ளவர்களும் நீங்கள் பலமுள்ளவர்களாகவும் இருக்கும்போது சந்தோஷப்படுகிறோம்; நீங்கள் பூரணர்களாகும்படி வேண்டுதல்செய்கிறோம்.</span>
<span class="v-num v-10 " data-id="bibleJsn">10&nbsp;</span><span class="v C213_10" data-id="C213_10">ஆகவே, இடித்துப்போடுவதற்கு அல்ல, உறுதியாகக் கட்டவே கர்த்தர் எனக்குக் கொடுத்த அதிகாரத்தின்படி, நான் உங்களிடம் வரும்போது, உங்களைக் கண்டிக்காமல் இருப்பதற்காக, நான் தூரத்தில் இருக்கும்போதே இவைகளை எழுதுகிறேன்.</span>
</div>
<div class="s">இறுதி வாழ்த்துக்கள்.</div>
<div class="p">
<span class="v-num v-11 " data-id="bibleJsn">11&nbsp;</span><span class="v C213_11" data-id="C213_11">கடைசியாக, சகோதரர்களே, சந்தோஷமாக இருங்கள், பூரணராக நாடுங்கள், ஆறுதல் அடையுங்கள்; ஒரே சிந்தையாக இருங்கள், சமாதானமாக இருங்கள், அப்பொழுது அன்புக்கும் சமாதானத்திற்கும் காரணராகிய தேவன் உங்களோடு இருப்பார்.</span>
<span class="v-num v-12 " data-id="bibleJsn">12&nbsp;</span><span class="v C213_12" data-id="C213_12">ஒருவரையொருவர் பரிசுத்த முத்தத்தோடு வாழ்த்துங்கள்.</span>
<span class="v-num v-13 " data-id="bibleJsn">13&nbsp;</span><span class="v C213_13" data-id="C213_13">பரிசுத்தவான்கள் எல்லோரும் உங்களுக்கு வாழ்த்துதல் சொல்லுகிறார்கள்.</span>
<span class="v-num v-14 " data-id="bibleJsn">14&nbsp;</span><span class="v C213_14" data-id="C213_14">கர்த்தராகிய இயேசுகிறிஸ்துவினுடைய கிருபையும், தேவனுடைய அன்பும், பரிசுத்த ஆவியினுடைய ஐக்கியமும், உங்கள் அனைவரோடும் இருப்பதாக. ஆமென்.</span>
</div>
</div><br>
<div class="footnotes">

</div>


</div></div>
</body>


</html>