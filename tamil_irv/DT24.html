<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>உபாகமம் 24 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="DT.html">Chapter List</a><a class="location" href="DT.html">உபாகமம் 24</a><a class="prev" href="DT23.html">&lt;</a>
<a class="home" href="../index.html">&#9776;</a> 
<a class="next" href="DT25.html">&gt;</a>
</div></div>
<div class="section chapter DT DT24 tamil_irv tam " dir="ltr" lang="tam" data-id="DT24" data-nextid="DT25" data-previd="DT23"><br>
<div class="c">24</div>
<div class="s">விவாகரத்து</div>
<div class="p">
<span class="v-num v-1 " data-id="bibleJsn">1&nbsp;</span><span class="v DT24_1" data-id="DT24_1">ஒருவன் ஒரு பெண்ணைத் திருமணம் செய்துகொண்டபின்பு, அவளிடத்தில் வெட்கக்கேடான காரியத்தைக் கண்டு, அவள்மேல் பிரியமற்றவனானால், அவன் விவாகரத்தின் கடிதத்தை எழுதி, அவளுடைய கையிலே கொடுத்து, அவளைத் தன் வீட்டிலிருந்து அனுப்பிவிடலாம்.</span>
<span class="v-num v-2 " data-id="bibleJsn">2&nbsp;</span><span class="v DT24_2" data-id="DT24_2">அவள் அவனுடைய வீட்டைவிட்டுப் போனபின்பு, வேறொருவனுக்கு மனைவியாகலாம்.</span>
<span class="v-num v-3 " data-id="bibleJsn">3&nbsp;</span><span class="v DT24_3" data-id="DT24_3">அந்த இரண்டாம் கணவனும் அவளை வெறுத்து, விவாகரத்தின் கடிதத்தை எழுதி, அவளுடைய கையிலே கொடுத்து, அவளைத் தன் வீட்டிலிருந்து அனுப்பிவிட்டாலும், அவளைத் திருமணம்செய்த அந்த இரண்டாம் கணவன் இறந்துபோனாலும்,</span>
<span class="v-num v-4 " data-id="bibleJsn">4&nbsp;</span><span class="v DT24_4" data-id="DT24_4">அவள் தீட்டுப்பட்டபடியினால், அவளை விவாகரத்து செய்த அவளுடைய முந்தின கணவன் திரும்பவும் அவளை மனைவியாகச் சேர்த்துக்கொள்ளக்கூடாது; அது கர்த்தருக்கு முன்பாக அருவருப்பானது; உன் தேவனாகிய கர்த்தர் உனக்குச் சொந்தமாகக் கொடுக்கும் தேசத்தின்மேல் பாவத்தை வரச்செய்யாதே.</span>
<span class="v-num v-5 " data-id="bibleJsn">5&nbsp;</span><span class="v DT24_5" data-id="DT24_5">ஒருவன் ஒரு பெண்ணைப் புதிதாகத் திருமணம்செய்திருந்தால், அவன் போருக்குப் புறப்படவேண்டாம்; அவன்மேல் எந்தவொரு வேலையையும் சுமத்தவேண்டாம்; அவன் ஒரு வருடம்வரை தன் வீட்டில் தன் விருப்பப்படி இருந்து, தான் திருமணம்செய்த பெண்ணைச் சந்தோஷப்படுத்துவானாக.</span>
<span class="v-num v-6 " data-id="bibleJsn">6&nbsp;</span><span class="v DT24_6" data-id="DT24_6">மாவரைக்கும் அடிக்கல்லையாவது அதின் மேற்கல்லையாவது ஒருவரும் அடைமானமாக வாங்கக்கூடாது; அது ஜீவனை அடகுவாங்குவதுபோலாகும்.</span>
<span class="v-num v-7 " data-id="bibleJsn">7&nbsp;</span><span class="v DT24_7" data-id="DT24_7">தன் சகோதரர்களாகிய இஸ்ரவேல் மக்களில் ஒருவனைத் திருடி, அதினால் ஆதாயத்துக்காக அவனை விற்றுப்போட்ட ஒருவன் அகப்பட்டால், அந்தத் திருடன் கொலைசெய்யப்படவேண்டும்; இப்படியே தீமையை உன் நடுவிலிருந்து விலக்கக்கடவாய்.</span>
<span class="v-num v-8 " data-id="bibleJsn">8&nbsp;</span><span class="v DT24_8" data-id="DT24_8">தொழுநோயைக்குறித்து லேவியர்களாகிய ஆசாரியர்கள் உங்களுக்குப் போதிக்கும் யாவையும் கவனித்துச் செய்யும்படி மிகவும் எச்சரிக்கையாயிருங்கள்; நான் அவர்களுக்குக் கட்டளையிட்டபடியே செய்யக் கவனமாயிருப்பீர்களாக.</span>
<span class="v-num v-9 " data-id="bibleJsn">9&nbsp;</span><span class="v DT24_9" data-id="DT24_9">நீங்கள் எகிப்திலிருந்து புறப்பட்டு வருகிற வழியிலே உங்கள் தேவனாகிய கர்த்தர் மிரியாமுக்குச் செய்ததை நினைத்துக்கொள்ளுங்கள்.</span>
<span class="v-num v-10 " data-id="bibleJsn">10&nbsp;</span><span class="v DT24_10" data-id="DT24_10">பிறனுக்கு நீ ஏதாகிலும் கடனாகக் கொடுத்தால், அவன் கொடுக்கும் அடகை வாங்க நீ அவன் வீட்டிற்குள் நுழையவேண்டாம்.</span>
<span class="v-num v-11 " data-id="bibleJsn">11&nbsp;</span><span class="v DT24_11" data-id="DT24_11">வெளியே நிற்பாயாக; கடன் வாங்கினவன் அந்த அடகை வெளியே உன்னிடத்தில் கொண்டுவருவானாக.</span>
<span class="v-num v-12 " data-id="bibleJsn">12&nbsp;</span><span class="v DT24_12" data-id="DT24_12">அவன் ஏழையாயிருந்தால், நீ அவனுடைய அடகை வைத்துக்கொண்டு தூங்காமல்,</span>
<span class="v-num v-13 " data-id="bibleJsn">13&nbsp;</span><span class="v DT24_13" data-id="DT24_13">அவன் தன் ஆடையைப் போட்டுப் படுத்துக்கொண்டு, உன்னை ஆசீர்வதிக்கும்படி, பொழுதுபோகும்போது, திரும்ப அந்த அடகை அவனுக்குக் கொடுத்துவிடவேண்டும்; அது உன் தேவனாகிய கர்த்தருக்கு முன்பாக உனக்கு நீதியாயிருக்கும்.</span>
<span class="v-num v-14 " data-id="bibleJsn">14&nbsp;</span><span class="v DT24_14" data-id="DT24_14">உன் சகோதரர்களிலும், உன் தேசத்தின் வாசல்களிலுள்ள அந்நியரிலும் ஏழையும் எளிமையுமான கூலிக்காரனை ஒடுக்காதே.</span>
<span class="v-num v-15 " data-id="bibleJsn">15&nbsp;</span><span class="v DT24_15" data-id="DT24_15">அவன் வேலைசெய்த நாளிலேயே, பொழுதுபோகுமுன்னே, அவனுடைய கூலியை அவனுக்குக் கொடுத்துவிடவேண்டும்; அவன் ஏழையும் அதின்மேல் ஆவலுமாயிருக்கிறான்; அதைக் கொடுக்காவிட்டால் அவன் உன்னைக்குறித்துக் கர்த்தரை நோக்கி முறையிடுவான்; அது உனக்குப் பாவமாயிருக்கும்.</span>
<span class="v-num v-16 " data-id="bibleJsn">16&nbsp;</span><span class="v DT24_16" data-id="DT24_16">பிள்ளைகளுக்காகப் பெற்றோர்களும், பெற்றோர்களுக்காகப் பிள்ளைகளும் கொலைசெய்யப்படவேண்டாம்; அவனவன் செய்த பாவத்திற்காக அவனவன் கொலைசெய்யப்படவேண்டும்.</span>
<span class="v-num v-17 " data-id="bibleJsn">17&nbsp;</span><span class="v DT24_17" data-id="DT24_17">நீ அந்நியனுடைய நியாயத்தையும் திக்கற்ற பிள்ளையின் நியாயத்தையும் புரட்டாமலும், விதவையின் உடையை அடகாக வாங்காமலும் இருந்து,</span>
<span class="v-num v-18 " data-id="bibleJsn">18&nbsp;</span><span class="v DT24_18" data-id="DT24_18">நீ எகிப்திலே அடிமையாயிருந்ததையும், உன் தேவனாகிய கர்த்தர் உன்னை அங்கேயிருந்து மீட்டுக்கொண்டுவந்ததையும் நினைப்பாயாக; ஆகையால், இப்படிச் செய்யும்படி நான் உனக்குக் கட்டளையிடுகிறேன்.</span>
<span class="v-num v-19 " data-id="bibleJsn">19&nbsp;</span><span class="v DT24_19" data-id="DT24_19">நீ உன் பயிரை அறுக்கும்போது உன் வயலிலே ஒரு அரிக்கட்டை மறதியாக வைத்து வந்தாயானால், அதை எடுத்துவர திரும்பிப் போகவேண்டாம்; உன் தேவனாகிய கர்த்தர் நீ செய்யும் வேலைகளையெல்லாம் ஆசீர்வதிப்பதற்காக, அதைப் பரதேசிக்கும் திக்கற்ற பிள்ளைக்கும் விதவைக்கும் விட்டுவிடுவாயாக.</span>
<span class="v-num v-20 " data-id="bibleJsn">20&nbsp;</span><span class="v DT24_20" data-id="DT24_20">நீ உன் ஒலிவமரத்தை உதிர்த்துவிட்ட பின்பு, கொம்பிலே விடுபட்டதைப் பறிக்கும்படி திரும்பிப் போகவேண்டாம்; அதை அந்நியனுக்கும், திக்கற்ற பிள்ளைக்கும், விதவைக்கும் விட்டுவிடுவாயாக;</span>
<span class="v-num v-21 " data-id="bibleJsn">21&nbsp;</span><span class="v DT24_21" data-id="DT24_21">நீ உன் திராட்சப்பழங்களை அறுத்த பின்பு, மறுபடியும் அதை அறுக்கத் திரும்பிப்போகவேண்டாம்; அதை அந்நியனுக்கும், திக்கற்ற பிள்ளைக்கும், விதவைக்கும் விட்டுவிடுவாயாக.</span>
<span class="v-num v-22 " data-id="bibleJsn">22&nbsp;</span><span class="v DT24_22" data-id="DT24_22">நீ எகிப்திலே அடிமையாயிருந்ததை நினைப்பாயாக; ஆகையால், இப்படிச் செய்யும்படி நான் உனக்குக் கட்டளையிடுகிறேன்.</span>
</div>

</div><br>
<div class="footnotes">

</div>


</div></div>
</body>


</html>