<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>யாக்கோபு 4 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="JM.html">Chapter List</a><a class="location" href="JM.html">யாக்கோபு 4</a><a class="prev" href="JM3.html">&lt;</a>
<a class="home" href="../index.html">&#9776;</a> 
<a class="next" href="JM5.html">&gt;</a>
</div></div>
<div class="section chapter JM JM4 tamil_irv tam " dir="ltr" lang="tam" data-id="JM4" data-nextid="JM5" data-previd="JM3"><br>
<div class="c">4</div>
<div class="s">தேவனுக்குக் கீழ்ப்படிந்திருங்கள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v JM4_1" data-id="JM4_1">உங்களுக்குள்ளே வாக்குவாதங்களும் சண்டைகளும் எதினாலே வருகிறது; உங்களுடைய அவயவங்களிலே போர்செய்கிற ஆசைகளினாலல்லவா?</span>
<span class="v-num v-2 " data-id="bibleJsn">2&nbsp;</span><span class="v JM4_2" data-id="JM4_2">நீங்கள் ஆசைப்பட்டும் உங்களுக்குக் கிடைக்கவில்லை; நீங்கள் கொலைசெய்தும், பொறாமையுள்ளவர்களாக இருந்தும், அடையக்கூடாமல் போகிறீர்கள்; நீங்கள் சண்டையும், யுத்தமும் செய்தும், நீங்கள் விண்ணப்பம்செய்யாமல் இருக்கிறதினாலே, உங்களுக்குக் கிடைப்பதில்லை.</span>
<span class="v-num v-3 " data-id="bibleJsn">3&nbsp;</span><span class="v JM4_3" data-id="JM4_3">நீங்கள் விண்ணப்பம்செய்தும், உங்களுடைய ஆசைகளை நிறைவேற்றும்படி செலவழிக்கவேண்டும் என்று தவறான நோக்கத்தோடு விண்ணப்பம்செய்கிறதினால், பெற்றுக்கொள்ளாமல் இருக்கிறீர்கள்.</span>
<span class="v-num v-4 " data-id="bibleJsn">4&nbsp;</span><span class="v JM4_4" data-id="JM4_4">விபசாரக்காரர்களே, விபசாரிகளே, உலக நட்பு தேவனுக்கு விரோதமான பகையென்று உங்களுக்குத் தெரியாதா? ஆகவே, உலகத்திற்கு நண்பனாக இருக்கவிரும்புகிறவன் தேவனுக்குப் பகைஞனாகிறான்.</span>
<span class="v-num v-5 " data-id="bibleJsn">5&nbsp;</span><span class="v JM4_5" data-id="JM4_5">நம்மில் வாசமாக இருக்கிற ஆவியானவர் நம்மிடத்தில் வைராக்கிய வாஞ்சையாக இருக்கிறாரென்று வேதவாக்கியம் வீணாகச் சொல்லுகிறதென்று நினைக்கிறீர்களா?</span>
<span class="v-num v-6 " data-id="bibleJsn">6&nbsp;</span><span class="v JM4_6" data-id="JM4_6">அவர் அதிகமான கிருபையை அளிக்கிறாரே. ஆதலால் தேவன் பெருமையுள்ளவர்களுக்கு எதிர்த்து நிற்கிறார், தாழ்மையுள்ளவர்களுக்கோ கிருபை அளிக்கிறாரென்று சொல்லியிருக்கிறது.</span>
<span class="v-num v-7 " data-id="bibleJsn">7&nbsp;</span><span class="v JM4_7" data-id="JM4_7">ஆகவே, தேவனுக்குக் கீழ்ப்படிந்திருங்கள்; பிசாசுக்கு எதிர்த்து நில்லுங்கள், அப்பொழுது அவன் உங்களைவிட்டு ஓடிப்போவான்.</span>
<span class="v-num v-8 " data-id="bibleJsn">8&nbsp;</span><span class="v JM4_8" data-id="JM4_8">தேவனிடத்தில் சேருங்கள், அப்பொழுது அவர் உங்களிடம் சேருவார். பாவிகளே, உங்களுடைய கைகளைச் சுத்திகரியுங்கள்; இருமனமுள்ளவர்களே, உங்களுடைய இருதயங்களைப் பரிசுத்தம் செய்யுங்கள்.</span>
<span class="v-num v-9 " data-id="bibleJsn">9&nbsp;</span><span class="v JM4_9" data-id="JM4_9">நீங்கள் துயரப்பட்டுப் புலம்பி அழுங்கள்; உங்களுடைய சிரிப்பு புலம்பலாகவும், உங்களுடைய சந்தோஷம் துயரமாகவும் மாறட்டும்.</span>
<span class="v-num v-10 " data-id="bibleJsn">10&nbsp;</span><span class="v JM4_10" data-id="JM4_10">கர்த்தருக்கு முன்பாகத் தாழ்மைப்படுங்கள், அப்பொழுது அவர் உங்களை உயர்த்துவார்.</span>
<span class="v-num v-11 " data-id="bibleJsn">11&nbsp;</span><span class="v JM4_11" data-id="JM4_11">சகோதரர்களே, ஒருவருக்கொருவர் விரோதமாகப் பேசாதிருங்கள்; சகோதரனுக்கு விரோதமாகப் பேசி, தன் சகோதரனைக் குற்றப்படுத்துகிறவன் நியாயப்பிரமாணத்திற்கு விரோதமாகப் பேசி நியாயப்பிரமாணத்தைக் குற்றப்படுத்துகிறான்; நியாயப்பிரமாணத்தைக் குற்றப்படுத்தினால், நீ நியாயப்பிரமாணத்தின்படி செய்கிறவனாக இல்லாமல், அதற்கு நியாயாதிபதியாக இருப்பாய்.</span>
<span class="v-num v-12 " data-id="bibleJsn">12&nbsp;</span><span class="v JM4_12" data-id="JM4_12">நியாயப்பிரமாணத்தைக் கொடுத்தவரும் ஒருவரே, அவரே இரட்சிக்கவும் அழிக்கவும் வல்லவர்; மற்றவனைக் குற்றப்படுத்துகிறதற்கு நீ யார்?</span>
</div>
<div class="s">நாளையதினத்தைக்குறித்து பெருமைகொள்ளுதல்</div>
<div class="p">
<span class="v-num v-13 " data-id="bibleJsn">13&nbsp;</span><span class="v JM4_13" data-id="JM4_13">மேலும், நாங்கள் இன்றைக்கு அல்லது நாளைக்கு இந்த பட்டணத்திற்குச் சென்று, அங்கே ஒரு வருடம் தங்கி, வியாபாரம் செய்து, பணம் சம்பாதிப்போம் என்று சொல்லுகிறவர்களே, கேளுங்கள்.</span>
<span class="v-num v-14 " data-id="bibleJsn">14&nbsp;</span><span class="v JM4_14" data-id="JM4_14">நாளைக்கு நடப்பது உங்களுக்குத் தெரியாதே. உங்களுடைய ஜீவன் எப்படிப்பட்டது? கொஞ்சக்காலம்தோன்றி, பின்பு காணாமற்போகிற புகையைப்போல இருக்கிறதே.</span>
<span class="v-num v-15 " data-id="bibleJsn">15&nbsp;</span><span class="v JM4_15" data-id="JM4_15">ஆதலால்: தேவனுக்கு விருப்பமானால், நாங்களும் உயிரோடிருந்தால், இன்னின்னதைச் செய்வோம் என்று சொல்லவேண்டும்.</span>
<span class="v-num v-16 " data-id="bibleJsn">16&nbsp;</span><span class="v JM4_16" data-id="JM4_16">இப்பொழுது உங்களுடைய பிடிவாதங்களில் பெருமைகொள்கிறீர்கள்; இப்படிப்பட்ட பெருமையெல்லாம் தீமையாக இருக்கிறது.</span>
<span class="v-num v-17 " data-id="bibleJsn">17&nbsp;</span><span class="v JM4_17" data-id="JM4_17">ஆதலால், ஒருவன் நன்மைசெய்ய அறிந்தவனாக இருந்தும், அதைச் செய்யாமல்போனால், அது அவனுக்குப் பாவமாக இருக்கும்.</span>
</div>

</div><br>
<div class="footnotes">

</div>


</div></div>
</body>


</html>