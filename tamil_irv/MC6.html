<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>மீகா 6 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="MC.html">Chapter List</a><a class="location" href="MC.html">மீகா 6</a><a class="prev" href="MC5.html">&lt;</a>
<a class="home" href="../index.html">&#9776;</a> 
<a class="next" href="MC7.html">&gt;</a>
</div></div>
<div class="section chapter MC MC6 tamil_irv tam " dir="ltr" lang="tam" data-id="MC6" data-nextid="MC7" data-previd="MC5"><br>
<div class="c">6</div>
<div class="p">
<span class="v-num v-1 " data-id="bibleJsn">1&nbsp;</span><span class="v MC6_1" data-id="MC6_1">கர்த்தர் சொல்லுகிறதைக் கேளுங்கள்; நீ எழுந்து, மலைகளுக்குமுன் உன் வழக்கைச் சொல்; மலைகள் உன் சத்தத்தைக் கேட்கட்டும்.</span>
<span class="v-num v-2 " data-id="bibleJsn">2&nbsp;</span><span class="v MC6_2" data-id="MC6_2">மலைகளே, பூமியின் உறுதியான அஸ்திபாரங்களே, கர்த்தருடைய வழக்கைக் கேளுங்கள்; கர்த்தருக்கு அவருடைய மக்களோடு வழக்கு இருக்கிறது; இஸ்ரவேலர்களோடு அவர் வழக்காடுவார்.</span>
<span class="v-num v-3 " data-id="bibleJsn">3&nbsp;</span><span class="v MC6_3" data-id="MC6_3">என் மக்களே, நான் உனக்கு என்ன செய்தேன்? நான் எதினால் உன்னை வருத்தப்படுத்தினேன்? எனக்கு எதிரே பதில் சொல்.</span>
<span class="v-num v-4 " data-id="bibleJsn">4&nbsp;</span><span class="v MC6_4" data-id="MC6_4">நான் உன்னை எகிப்துதேசத்திலிருந்து வரவழைத்து, அடிமைத்தன வீட்டிலிருந்த உன்னை மீட்டுக்கொண்டு, மோசே, ஆரோன், மீரியாம் என்பவர்களை உனக்கு முன்பாக அனுப்பினேன்.</span>
<span class="v-num v-5 " data-id="bibleJsn">5&nbsp;</span><span class="v MC6_5" data-id="MC6_5">என் மக்களே, மோவாபின் ராஜாவாகிய பாலாக் செய்த யோசனை இன்னதென்றும், பேயோரின் மகனாகிய பிலேயாம் அவனுக்கு மறுமொழியாகச் சொன்னது இன்னதென்றும், சித்தீம் தொடங்கி கில்கால்வரை நடந்தது இன்னதென்றும், நீ கர்த்தருடைய நீதிகளை அறிந்துகொள்ளும்படி நினைத்துக்கொள்.</span>
<span class="v-num v-6 " data-id="bibleJsn">6&nbsp;</span><span class="v MC6_6" data-id="MC6_6">என்னத்தைக்கொண்டு நான் கர்த்தருடைய சந்நிதியில் வந்து, உன்னதமான தேவனுக்கு முன்பாகப் பணிந்துகொள்வேன்? தகனபலிகளோடும், ஒருவயதுடைய கன்றுக்குட்டிகளோடும் அவருடைய சந்நிதியில் வரவேண்டுமோ?</span>
<span class="v-num v-7 " data-id="bibleJsn">7&nbsp;</span><span class="v MC6_7" data-id="MC6_7">ஆயிரங்களான ஆட்டுக்கடாக்களின்பேரிலும், எண்ணெயாக ஓடுகிற பத்தாயிரங்களான ஆறுகளின்பேரிலும், கர்த்தர் பிரியமாயிருப்பாரோ? என் அக்கிரமத்தைப் போக்குவதற்காக என் முதற் பிறந்தவனையும், என் ஆத்துமாவின் பாவத்தைப் போக்க என் கர்ப்பக்கனியையும் கொடுக்கவேண்டுமோ?</span>
<span class="v-num v-8 " data-id="bibleJsn">8&nbsp;</span><span class="v MC6_8" data-id="MC6_8">மனிதனே, நன்மை இன்னதென்று அவர் உனக்கு அறிவித்திருக்கிறார்; நியாயம்செய்து, இரக்கத்தைச் சிநேகித்து, உன் தேவனுக்கு முன்பாக மனத்தாழ்மையாக நடப்பதைத் தவிர வேறே எதைக் கர்த்தர் உன்னிடத்தில் கேட்கிறார்.</span>
</div>
<div class="s">இஸ்ரவேலின் அநீதிக்கான தண்டனை</div>
<div class="p">
<span class="v-num v-9 " data-id="bibleJsn">9&nbsp;</span><span class="v MC6_9" data-id="MC6_9">கர்த்தருடைய சத்தம் நகரத்தை நோக்கிக் கூப்பிடுகிறது; ஞானமுள்ளவன் உம்முடைய நாமத்தை மதிப்பான்; மிலாற்றிற்கும் அதை நேமித்தவருக்கும் செவிகொடுங்கள்.</span>
<span class="v-num v-10 " data-id="bibleJsn">10&nbsp;</span><span class="v MC6_10" data-id="MC6_10">துன்மார்க்கருடைய வீட்டிலே துன்மார்க்கத்தினால் சம்பாதித்த பொக்கிஷங்களும், அருவருக்கப்படத்தக்க குறைந்த மரக்காலும் இன்னும் இருக்கிறதல்லவோ?</span>
<span class="v-num v-11 " data-id="bibleJsn">11&nbsp;</span><span class="v MC6_11" data-id="MC6_11">கள்ளத்தராசும் கள்ளப் படிக்கற்களுள்ள பையும் இருக்கும்போது, அவர்களைச் சுத்தமுள்ளவர்களென்று எண்ணுவேனோ?</span>
<span class="v-num v-12 " data-id="bibleJsn">12&nbsp;</span><span class="v MC6_12" data-id="MC6_12">அவர்களில் ஐசுவரியமுள்ளவர்கள் கொடுமையால் நிறைந்திருக்கிறார்கள்; அவர்களுக்குள் வாசமாயிருக்கிறவர்கள் பொய்பேசுகிறார்கள்; அவர்கள் வாயிலுள்ள நாவு கபடமுள்ளது.</span>
<span class="v-num v-13 " data-id="bibleJsn">13&nbsp;</span><span class="v MC6_13" data-id="MC6_13">ஆகையால் நான் உன் பாவங்களுக்காக உன்னை அடித்துப் பாழாக்குகிறதினால் உன்னைப் பலவீனமாக்குவேன்.</span>
<span class="v-num v-14 " data-id="bibleJsn">14&nbsp;</span><span class="v MC6_14" data-id="MC6_14">நீ சாப்பிட்டும் திருப்தியடையாமல் இருப்பாய்; உனக்குள்ளே சோர்வுண்டாகும்; பாதுகாத்தும் நீ தப்புவிப்பதில்லை; நீ தப்புவிப்பதையும் பட்டயத்திற்கு ஒப்புக்கொடுப்பேன்.</span>
<span class="v-num v-15 " data-id="bibleJsn">15&nbsp;</span><span class="v MC6_15" data-id="MC6_15">நீ விதைத்தும் அறுக்காமற்போவாய்; நீ ஒலிவப்பழங்களையும் திராட்சைப்பழங்களையும் ஆலையாடினாலும், எண்ணெய் பூசிக்கொள்வதுமில்லை, இரசம் குடிப்பதுமில்லை.</span>
<span class="v-num v-16 " data-id="bibleJsn">16&nbsp;</span><span class="v MC6_16" data-id="MC6_16">நான் உன்னைப் பாழாகவும் உன் குடிகளை ஈசலிட்டு நிந்திக்கிற நிந்தையாகவும் வைக்கும்படி, உம்ரியினுடைய கட்டளைகளும் ஆகாப் வீட்டாருடைய அனைத்துச் செய்கைகளும் கைக்கொள்ளப்பட்டு வருகிறது; அவர்களுடைய ஆலோசனைகளிலே நடக்கிறீர்கள்; ஆகையால் என் மக்களின் நிந்தையைச் சுமப்பீர்கள்.</span>
</div>

</div><br>
<div class="footnotes">

</div>


</div></div>
</body>


</html>