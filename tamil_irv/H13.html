<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 தெசலோனிக்கேயர் 3 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="H1.html">Chapter List</a><a class="location" href="H1.html">1 தெசலோனிக்கேயர் 3</a><a class="prev" href="H12.html">&lt;</a>
<a class="home" href="../index.html">&#9776;</a> 
<a class="next" href="H14.html">&gt;</a>
</div></div>
<div class="section chapter H1 H13 tamil_irv tam " dir="ltr" lang="tam" data-id="H13" data-nextid="H14" data-previd="H12"><br>
<div class="c">3</div>
<div class="p">
<span class="v-num v-1 " data-id="bibleJsn">1&nbsp;</span><span class="v H13_1" data-id="H13_1">ஆகவே, நாங்கள் இனிக் காத்திருக்கமுடியாமல், அத்தேனே பட்டணத்தில் தனிமையாக இருப்பது நல்லது என்று நினைத்தோம்.</span>
<span class="v-num v-2 " data-id="bibleJsn">2&nbsp;</span><span class="v H13_2" data-id="H13_2">இந்த உபத்திரவங்களினாலே ஒருவனும் அசைக்கப்படாதபடிக்கு உங்களைத் திடப்படுத்தவும், உங்களுடைய விசுவாசத்தைப்பற்றி உங்களுக்குப் புத்திசொல்லவும், நம்முடைய சகோதரனும் தேவ ஊழியக்காரனும் கிறிஸ்துவின் நற்செய்தியில் எங்களுடைய உடன்வேலையாளுமாகிய தீமோத்தேயுவை அனுப்பினோம்.</span>
<span class="v-num v-3 " data-id="bibleJsn">3&nbsp;</span><span class="v H13_3" data-id="H13_3">இப்படிப்பட்ட உபத்திரவங்களைச் சகிக்க நாம் நியமிக்கப்பட்டிருக்கிறோமென்று நீங்கள் அறிந்திருக்கிறீர்களே.</span>
<span class="v-num v-4 " data-id="bibleJsn">4&nbsp;</span><span class="v H13_4" data-id="H13_4">நமக்கு உபத்திரவம் வருமென்று நாங்கள் உங்களிடத்திலிருந்தபோது, உங்களுக்கு முன்னறிவித்தோம்; அப்படியே சம்பவித்ததென்றும் அறிந்திருக்கிறீர்கள்.</span>
<span class="v-num v-5 " data-id="bibleJsn">5&nbsp;</span><span class="v H13_5" data-id="H13_5">ஆகவே, நான் இனிப் பொறுத்திருக்கமுடியாமல், எங்களுடைய வேலை வீணாகப்போகத்தக்கதாகச் சோதனைக்காரன் உங்களைச் சோதனைக்கு உட்படுத்தினதுண்டோவென்று, உங்களுடைய விசுவாசத்தை அறியும்படிக்கு அவனை அனுப்பினேன்.</span>
</div>
<div class="s">தீமோத்தேயுவின் உற்சாகப்படுத்தும் அறிக்கை</div>
<div class="p">
<span class="v-num v-6 " data-id="bibleJsn">6&nbsp;</span><span class="v H13_6" data-id="H13_6">இப்பொழுது தீமோத்தேயு உங்களிடமிருந்து எங்களிடம் வந்து, உங்களுடைய விசுவாசத்தையும் அன்பையும்குறித்து, நீங்கள் எப்பொழுதும் எங்களை அன்பாக நினைத்துக்கொண்டு, நாங்கள் உங்களைக் காண வாஞ்சையாக இருக்கிறதுபோல நீங்களும் எங்களைக் காண வாஞ்சையாக இருக்கிறீர்கள் என்பதைக்குறித்தும், எங்களுக்கு நற்செய்தி சொன்னதினாலே,</span>
<span class="v-num v-7 " data-id="bibleJsn">7&nbsp;</span><span class="v H13_7" data-id="H13_7">சகோதரர்களே, எங்களுக்குச் சம்பவித்த எல்லா நெருக்கத்திலும், உபத்திரவத்திலும் உங்களுடைய விசுவாசத்தினாலே உங்களால் ஆறுதல் அடைந்தோம்.</span>
<span class="v-num v-8 " data-id="bibleJsn">8&nbsp;</span><span class="v H13_8" data-id="H13_8">நீங்கள் கர்த்தருக்குள் நிலைத்திருந்தால் நாங்கள் பிழைத்திருப்போம்.</span>
<span class="v-num v-9 " data-id="bibleJsn">9&nbsp;</span><span class="v H13_9" data-id="H13_9">மேலும், நம்முடைய தேவனுக்குமுன்பாக நாங்கள் உங்களைக்குறித்து அடைந்திருக்கிற மிகுந்த சந்தோஷத்திற்காக, நாங்கள் தேவனுக்கு எவ்விதமாக நன்றி செலுத்துவோம்?</span>
<span class="v-num v-10 " data-id="bibleJsn">10&nbsp;</span><span class="v H13_10" data-id="H13_10">உங்களுடைய முகத்தைக் கண்டு, உங்களுடைய விசுவாசத்தின் குறைவுகளை நிறைவாக்கும்படிக்கு, இரவும் பகலும் மிகவும் வேண்டிக்கொள்ளுகிறோமே.</span>
<span class="v-num v-11 " data-id="bibleJsn">11&nbsp;</span><span class="v H13_11" data-id="H13_11">நம்முடைய பிதாவாகிய தேவனும் நம்முடைய கர்த்தராகிய இயேசுகிறிஸ்துவும் உங்களிடத்திற்கு எங்களை நேராக வழிநடத்துவாராக.</span>
<span class="v-num v-12 " data-id="bibleJsn">12&nbsp;</span><span class="v H13_12" data-id="H13_12">நாங்கள் உங்களிடம் வைத்திருக்கிற அன்புக்கு ஒப்பாக, நீங்களும் ஒருவரிலொருவர் வைக்கும் அன்பிலும் மற்ற எல்லா மனிதர்களிடத்தில் வைக்கும் அன்பிலும் கர்த்தர் உங்களைப் பெருகவும் நிலைத்தோங்கவும் செய்து,</span>
<span class="v-num v-13 " data-id="bibleJsn">13&nbsp;</span><span class="v H13_13" data-id="H13_13">இவ்விதமாக நம்முடைய கர்த்தராகிய இயேசுகிறிஸ்து தமது பரிசுத்தவான்கள் அனைவரோடும்கூட வரும்போது, நீங்கள் நம்முடைய பிதாவாகிய தேவனுக்கு முன்பாகப் பிழையற்ற பரிசுத்தமுள்ளவர்களாக இருக்கும்படி உங்களுடைய இருதயங்களைப் பலப்படுத்துவாராக.</span>
</div>

</div><br>
<div class="footnotes">

</div>


</div></div>
</body>


</html>