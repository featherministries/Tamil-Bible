<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>எபிரெயர் 2 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="HB.html">Chapter List</a><a class="location" href="HB.html">எபிரெயர் 2</a><a class="prev" href="HB1.html">&lt;</a>
<a class="home" href="../index.html">&#9776;</a> 
<a class="next" href="HB3.html">&gt;</a>
</div></div>
<div class="section chapter HB HB2 tamil_irv tam " dir="ltr" lang="tam" data-id="HB2" data-nextid="HB3" data-previd="HB1"><br>
<div class="c">2</div>
<div class="s">கவனிக்கவேண்டுமென எச்சரிப்பு</div>
<div class="p">
<span class="v-num v-1 " data-id="bibleJsn">1&nbsp;</span><span class="v HB2_1" data-id="HB2_1">எனவே, நாம் கேட்டவைகளைவிட்டு விலகாமல் இருக்க, அவைகளை அதிக கவனமாகக் கவனிக்கவேண்டும்.</span>
<span class="v-num v-2 " data-id="bibleJsn">2&nbsp;</span><span class="v HB2_2" data-id="HB2_2">ஏனென்றால், தேவதூதர்கள் மூலமாகச் சொல்லப்பட்ட வசனத்திற்கு எதிரான எந்தச் செய்கைக்கும் கீழ்ப்படியாமைக்கும் நீதியான தண்டனை வரத்தக்கதாக அவர்களுடைய வசனம் உறுதிப்படுத்தப்பட்டிருக்கிறது.</span>
<span class="v-num v-3 " data-id="bibleJsn">3&nbsp;</span><span class="v HB2_3" data-id="HB2_3">முதலாவது கர்த்தர் மூலமாக அறிவிக்கப்பட்டு, பின்பு அவரிடம் கேட்டவர்களாலே நமக்கு உறுதியாக்கப்பட்டதும்,</span>
<span class="v-num v-4 " data-id="bibleJsn">4&nbsp;</span><span class="v HB2_4" data-id="HB2_4">அற்புதங்களினாலும், அதிசயங்களினாலும் பலவிதமான பலத்த செய்கைகளினாலும், தம்முடைய விருப்பத்தின்படி பகிர்ந்துகொடுத்த பரிசுத்த ஆவியின் வரங்களினாலும், தேவன்தாமே சாட்சி கொடுத்ததுமாக இருக்கிற இவ்வளவு பெரிதான இரட்சிப்பைக்குறித்து நாம் கவலை இல்லாமல் இருப்போம் என்றால் தண்டனைக்கு எப்படித் தப்பித்துக்கொள்ளுவோம்.</span>
</div>
<div class="s">இயேசு அவருடைய சகோதரர்களைப்போல மாற்றப்பட்டார்</div>
<div class="p">
<span class="v-num v-5 " data-id="bibleJsn">5&nbsp;</span><span class="v HB2_5" data-id="HB2_5">இனிவரும் உலகத்தைப்பற்றிப் பேசுகிறோமே, அதை அவர் தூதர்களுக்குக் கீழ்ப்படுத்தவில்லை.</span>
<span class="v-num v-6 " data-id="bibleJsn">6&nbsp;</span><span class="v HB2_6" data-id="HB2_6">ஒரு இடத்திலே ஒருவன் சாட்சியாக: மனிதனை நீர் நினைக்கிறதற்கும், மனிதனுடைய குமாரனை நீர் விசாரிக்கிறதற்கும் அவன் எம்மாத்திரம்?</span>
<span class="v-num v-7 " data-id="bibleJsn">7&nbsp;</span><span class="v HB2_7" data-id="HB2_7">அவனை தேவதூதர்களைவிட கொஞ்சம் சிறியவனாக்கினீர்; மகிமையினாலும் கனத்தினாலும் அவனுக்கு முடிசூட்டி, உம்முடைய கைகளின் செயல்களின்மீது அவனை அதிகாரியாக வைத்து, எல்லாவற்றையும் அவனுடைய பாதங்களுக்குக் கீழ்ப்படுத்தினீர் என்று சொன்னான்.</span>
<span class="v-num v-8 " data-id="bibleJsn">8&nbsp;</span><span class="v HB2_8" data-id="HB2_8">எல்லாவற்றையும் அவனுக்குக் கீழ்ப்படுத்தினார் என்கிற காரியத்தில், அவர் அவனுக்குக் கீழ்ப்படுத்தாத பொருள் ஒன்றும் இல்லை; ஆனால், இன்னும் எல்லாம் அவனுக்கு கீழ்ப்பட்டிருப்பதைக் காணமுடியவில்லை.</span>
<span class="v-num v-9 " data-id="bibleJsn">9&nbsp;</span><span class="v HB2_9" data-id="HB2_9">என்றாலும், தேவனுடைய கிருபையினால் ஒவ்வொருவருக்காகவும், மரணத்தை ருசிபார்க்க தேவதூதர்களைவிட கொஞ்சம் சிறியவராக்கப்பட்டிருந்த இயேசு மகிமையினாலும் கனத்தினாலும் முடிசூட்டப்பட்டதைப் பார்க்கிறோம்.</span>
<span class="v-num v-10 " data-id="bibleJsn">10&nbsp;</span><span class="v HB2_10" data-id="HB2_10">ஏனென்றால், தமக்காகவும் தம்மூலமாகவும் எல்லாவற்றையும் உண்டாக்கினவர், அநேக பிள்ளைகளை மகிமையில் கொண்டுவந்து சேர்க்கும்போது அவர்களுடைய இரட்சிப்பின் அதிபதியை உபத்திரவங்களினாலே பூரணப்படுத்துவது அவருக்கு ஏற்றதாக இருந்தது.</span>
<span class="v-num v-11 " data-id="bibleJsn">11&nbsp;</span><span class="v HB2_11" data-id="HB2_11">எப்படியென்றால், பரிசுத்தம் பண்ணுகிறவரும் பரிசுத்தம் பண்ணப்பட்டவர்களுமாகிய எல்லோரும் ஒருவராலே உண்டாயிருக்கிறார்கள்; இதினால் அவர்களைச் சகோதரர்கள் என்று சொல்ல அவர் வெட்கப்படாமல்:</span>
<span class="v-num v-12 " data-id="bibleJsn">12&nbsp;</span><span class="v HB2_12" data-id="HB2_12">உம்முடைய நாமத்தை என் சகோதரர்களுக்கு அறிவித்து, சபை நடுவில் உம்மைத் துதித்துப்பாடுவேன் என்றும்;</span>
<span class="v-num v-13 " data-id="bibleJsn">13&nbsp;</span><span class="v HB2_13" data-id="HB2_13">நான் அவரிடம் நம்பிக்கையாக இருப்பேன் என்றும்; இதோ, நானும், தேவன் எனக்குக் கொடுத்த பிள்ளைகளும் என்றும் சொல்லியிருக்கிறார்.</span>
<span class="v-num v-14 " data-id="bibleJsn">14&nbsp;</span><span class="v HB2_14" data-id="HB2_14">எனவே, பிள்ளைகள் சரீரத்தையும் இரத்தத்தையும் உடையவர்களாக இருக்க, அவரும் அவர்களைப்போல சரீரத்தையும் இரத்தத்தையும் உடையவரானார்; மரணத்திற்கு அதிகாரியாகிய பிசாசானவனைத் தமது மரணத்தினாலே அழிப்பதற்கும்,</span>
<span class="v-num v-15 " data-id="bibleJsn">15&nbsp;</span><span class="v HB2_15" data-id="HB2_15">ஜீவகாலமெல்லாம் மரணபயத்தினாலே அடிமைத்தனத்தில் வாழ்ந்தவர்கள் எல்லோரையும் விடுதலைபண்ணுவதற்கும் அப்படியானார்.</span>
<span class="v-num v-16 " data-id="bibleJsn">16&nbsp;</span><span class="v HB2_16" data-id="HB2_16">எனவே, அவர் தேவதூதர்களுக்கு உதவியாகக் கைகொடுக்காமல், ஆபிரகாமின் வம்சத்திற்கு உதவியாகக் கைகொடுத்தார்.</span>
<span class="v-num v-17 " data-id="bibleJsn">17&nbsp;</span><span class="v HB2_17" data-id="HB2_17">அன்றியும், அவர் மக்களின் பாவங்களை நிவர்த்தி செய்வதற்காக, தேவகாரியங்களைக்குறித்து இரக்கமும் உண்மையும் உள்ள பிரதான ஆசாரியராக இருப்பதற்கு எல்லாவிதத்திலும் தம்முடைய சகோதரர்களைப்போல மாறவேண்டியதாக இருந்தது.</span>
<span class="v-num v-18 " data-id="bibleJsn">18&nbsp;</span><span class="v HB2_18" data-id="HB2_18">எனவே, அவர்தாமே சோதிக்கப்பட்டுப் பாடுகள்பட்டதினாலே, அவர் சோதிக்கப்படுகிறவர்களுக்கு உதவிசெய்ய வல்லவராக இருக்கிறார்.</span>
</div>

</div><br>
<div class="footnotes">

</div>


</div></div>
</body>


</html>