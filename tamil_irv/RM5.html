<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ரோமர் 5 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="RM.html">Chapter List</a><a class="location" href="RM.html">ரோமர் 5</a><a class="prev" href="RM4.html">&lt;</a>
<a class="home" href="../index.html">&#9776;</a> 
<a class="next" href="RM6.html">&gt;</a>
</div></div>
<div class="section chapter RM RM5 tamil_irv tam " dir="ltr" lang="tam" data-id="RM5" data-nextid="RM6" data-previd="RM4"><br>
<div class="c">5</div>
<div class="s">விசுவாசத்தினாலே நீதிமானாக்கப்படுதல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v RM5_1" data-id="RM5_1">இந்தவிதமாக, நாம் விசுவாசத்தினாலே நீதிமான்களாக்கப்பட்டிருக்கிறதினால், நம்முடைய கர்த்தராகிய இயேசுகிறிஸ்துவின் மூலமாக தேவனிடம் சமாதானம் பெற்றிருக்கிறோம்.</span>
<span class="v-num v-2 " data-id="bibleJsn">2&nbsp;</span><span class="v RM5_2" data-id="RM5_2">அவர் மூலமாக நாம் இந்தக் கிருபைக்குள் பிரவேசிக்கும் பாக்கியத்தை விசுவாசத்தினால் பெற்று நிலைகொண்டிருந்து, தேவமகிமையை அடைவோம் என்கிற நம்பிக்கையினாலே மேன்மைபாராட்டுகிறோம்.</span>
<span class="v-num v-3 " data-id="bibleJsn">3&nbsp;</span><span class="v RM5_3" data-id="RM5_3">அதுமட்டும் இல்லை, உபத்திரவம் பொறுமையையும், பொறுமை பரீட்சையையும், பரீட்சை நம்பிக்கையையும் உண்டாக்குகிறது என்று நாங்கள் அறிந்து,</span>
<span class="v-num v-4 " data-id="bibleJsn">4&nbsp;</span><span class="v RM5_4" data-id="RM5_4">உபத்திரவங்களிலும் மேன்மைபாராட்டுகிறோம்.</span>
<span class="v-num v-5 " data-id="bibleJsn">5&nbsp;</span><span class="v RM5_5" data-id="RM5_5">மேலும் நமக்கு அருளப்பட்ட பரிசுத்த ஆவியானவராலே தேவ அன்பு நம்முடைய இருதயங்களில் ஊற்றப்பட்டிருக்கிறதினால், அந்த நம்பிக்கை நம்மை வெட்கப்படுத்தாது.</span>
<span class="v-num v-6 " data-id="bibleJsn">6&nbsp;</span><span class="v RM5_6" data-id="RM5_6">அன்றியும், நாம் பெலன் இல்லாதவர்களாக இருக்கும்போதே, குறித்தக் காலத்தில் கிறிஸ்து அக்கிரமக்காரர்களுக்காக மரித்தார்.</span>
<span class="v-num v-7 " data-id="bibleJsn">7&nbsp;</span><span class="v RM5_7" data-id="RM5_7">நீதிமானுக்காக ஒருவன் இறப்பது அரிது; நல்லவனுக்காக ஒருவேளை ஒருவன் மரிக்கத் துணிவான்.</span>
<span class="v-num v-8 " data-id="bibleJsn">8&nbsp;</span><span class="v RM5_8" data-id="RM5_8">நாம் பாவிகளாக இருக்கும்போது கிறிஸ்து நமக்காக மரித்ததினாலே, தேவன் நம்மேல் வைத்த அவரது அன்பை நிரூபிக்கிறார்.</span>
<span class="v-num v-9 " data-id="bibleJsn">9&nbsp;</span><span class="v RM5_9" data-id="RM5_9">இப்படி நாம் அவருடைய இரத்தத்தினாலே நீதிமான்களாக்கப்பட்டிருக்க, தேவனுடைய கோபத்திற்குத் தப்பி அவராலே நாம் இரட்சிக்கப்படுவது அதிக நிச்சயமே.</span>
<span class="v-num v-10 " data-id="bibleJsn">10&nbsp;</span><span class="v RM5_10" data-id="RM5_10">நாம் தேவனுக்கு பகைவர்களாக இருக்கும்போது, அவருடைய குமாரனின் மரணத்தினாலே அவரோடு ஒப்புரவாக்கப்பட்டோம் என்றால், ஒப்புரவாக்கப்பட்டப்பின்பு நாம் அவருடைய ஜீவனாலே இரட்சிக்கப்படுவது அதிக நிச்சயமே.</span>
<span class="v-num v-11 " data-id="bibleJsn">11&nbsp;</span><span class="v RM5_11" data-id="RM5_11">அதுமட்டும் இல்லாமல், இப்பொழுது ஒப்புரவாகுதலை நமக்குக் கிடைக்கப்பண்ணின நம்முடைய கர்த்தராகிய இயேசுகிறிஸ்து மூலமாக நாம் தேவனுக்குள் களிகூறுகிறோம்.</span>
</div>
<div class="s">ஆதாமினால் பாவம் நுழைந்தது</div>
<div class="p">
<span class="v-num v-12 " data-id="bibleJsn">12&nbsp;</span><span class="v RM5_12" data-id="RM5_12">இப்படியாக, ஒரே மனிதனாலே பாவமும் பாவத்தினாலே மரணமும் உலகத்திலே நுழைந்ததுபோலவும், எல்லா மனிதர்களும் பாவம் செய்ததினால், மரணம் எல்லோருக்கும் வந்ததுபோலவும் இதுவும் ஆனது.</span>
<span class="v-num v-13 " data-id="bibleJsn">13&nbsp;</span><span class="v RM5_13" data-id="RM5_13">நியாயப்பிரமாணம் கொடுக்கப்படுவதற்கு முன்பே பாவம் உலகத்தில் இருந்தது; நியாயப்பிரமாணம் இல்லாதிருந்தால் பாவம் எண்ணப்படமாட்டாது.</span>
<span class="v-num v-14 " data-id="bibleJsn">14&nbsp;</span><span class="v RM5_14" data-id="RM5_14">அப்படியிருந்தும், மரணமானது ஆதாம் முதல் மோசே வரைக்கும், ஆதாமின் கீழ்ப்படியாமைக்கு இணையாகப் பாவம் செய்யாதவர்களையும் ஆண்டுகொண்டது; அந்த ஆதாம், பின்பே வந்தவருக்கு முந்தின அடையாளமானவன்.</span>
<span class="v-num v-15 " data-id="bibleJsn">15&nbsp;</span><span class="v RM5_15" data-id="RM5_15">ஆனாலும் மீறுதலின் பலன் கிருபை வரத்தின் பலனுக்கு ஒப்பானது இல்லை. எப்படியென்றால், ஒருவனுடைய மீறுதலினாலே அநேகர் மரித்திருக்க, தேவனுடைய கிருபையும் இயேசுகிறிஸ்து என்னும் ஒரே மனிதனுடைய கிருபையினாலே வரும் ஈவும் அநேகர்மேல் அதிகமாகப் பெருகியிருக்கிறது.</span>
<span class="v-num v-16 " data-id="bibleJsn">16&nbsp;</span><span class="v RM5_16" data-id="RM5_16">மேலும் ஒருவன் பாவம் செய்ததினால் உண்டான தீர்ப்பு தேவன் அருளும் ஈவிற்கு ஒப்பானது இல்லை; அந்தத் தீர்ப்பு ஒரே குற்றத்தினால் தண்டனைக்குரியதாக இருந்தது; கிருபைவரமோ அநேக குற்றங்களை நீக்கி நீதிவிளங்கும் தீர்ப்புக்குரியதாக இருக்கிறது.</span>
<span class="v-num v-17 " data-id="bibleJsn">17&nbsp;</span><span class="v RM5_17" data-id="RM5_17">அல்லாமலும், ஒருவனுடைய மீறுதலினாலே, அந்த ஒருவன்மூலமாக, மரணம் ஆண்டுகொண்டிருக்க, கிருபையின் பரிபூரணத்தையும் நீதியாகிய ஈவின் பரிபூரணத்தையும் பெறுகிறவர்கள் இயேசுகிறிஸ்து என்னும் ஒருவராலே ஜீவனை அடைந்து ஆளுவார்கள் என்பது அதிக நிச்சயமே.</span>
<span class="v-num v-18 " data-id="bibleJsn">18&nbsp;</span><span class="v RM5_18" data-id="RM5_18">எனவே, ஒரே மீறுதலினாலே எல்லா மனிதர்களுக்கும் தண்டனைக்குரிய தீர்ப்பு உண்டானதுபோல, ஒரே நீதியினாலே எல்லா மனிதர்களுக்கும் ஜீவனைக் கொடுக்கும் நீதிக்குரிய தீர்ப்பு உண்டானது.</span>
<span class="v-num v-19 " data-id="bibleJsn">19&nbsp;</span><span class="v RM5_19" data-id="RM5_19">அன்றியும் ஒரே மனிதனுடைய கீழ்ப்படியாமையினாலே அநேகர் பாவிகளாக்கப்பட்டதுபோல, ஒருவருடைய கீழ்ப்படிதலினாலே அநேகர் நீதிமான்களாக்கப்படுவார்கள்.</span>
<span class="v-num v-20 " data-id="bibleJsn">20&nbsp;</span><span class="v RM5_20" data-id="RM5_20">மேலும், மீறுதல் பெருகும்படிக்கு நியாயப்பிரமாணம் வந்தது; அப்படியிருந்தும், பாவம் பெருகின இடத்தில் கிருபை அதிகமாகப் பெருகினது.</span>
<span class="v-num v-21 " data-id="bibleJsn">21&nbsp;</span><span class="v RM5_21" data-id="RM5_21">ஆதலால் பாவம் மரணத்தை ஆண்டுகொண்டதுபோல, கிருபையானது நம்முடைய கர்த்தராகிய இயேசுகிறிஸ்துவின் மூலமாக நீதியினாலே நித்தியஜீவனை ஆண்டுகொண்டது.</span>
</div>

</div><br>
<div class="footnotes">

</div>


</div></div>
</body>


</html>