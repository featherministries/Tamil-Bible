<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ஏசாயா 39 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="IS.html">Chapter List</a><a class="location" href="IS.html">ஏசாயா 39</a><a class="prev" href="IS38.html">&lt;</a>
<a class="home" href="../index.html">&#9776;</a> 
<a class="next" href="IS40.html">&gt;</a>
</div></div>
<div class="section chapter IS IS39 tamil_irv tam " dir="ltr" lang="tam" data-id="IS39" data-nextid="IS40" data-previd="IS38"><br>
<div class="c">39</div>
<div class="s">பாபிலோனிலிருந்து வந்த பிரதிநிதிகள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v IS39_1" data-id="IS39_1">அக்காலத்திலே பலாதானின் மகனாகிய மெரோதாக்பலாதான் என்னும் பாபிலோனின் ராஜா, எசேக்கியா வியாதிப்பட்டிருந்து ஆரோக்கியமானதைக் கேள்விப்பட்டு, அவனிடத்திற்கு கடிதங்களையும் வெகுமானத்தையும் அனுப்பினான்.</span>
<span class="v-num v-2 " data-id="bibleJsn">2&nbsp;</span><span class="v IS39_2" data-id="IS39_2">எசேக்கியா அவர்களைக் கண்டு சந்தோஷப்பட்டு, தன் பொக்கிஷசாலையையும், வெள்ளியையும், பொன்னையும், கந்தவர்க்கங்களையும், நல்ல பரிமள தைலத்தையும், தன் ஆயுதசாலை அனைத்தையும், தன் பொக்கிஷசாலைகளில் உள்ளதெல்லாவற்றையும் அவர்களுக்குக் காண்பித்தான்; எசேக்கியா தன் அரண்மனையிலும், தன் ராஜ்யத்தில் எங்கும் அவர்களுக்குக் காண்பிக்காத பொருள் ஒன்றும் இல்லை.</span>
<span class="v-num v-3 " data-id="bibleJsn">3&nbsp;</span><span class="v IS39_3" data-id="IS39_3">அப்பொழுது ஏசாயா தீர்க்கதரிசி எசேக்கியா ராஜாவினிடத்தில் வந்து: அந்த மனிதர்கள் என்ன சொன்னார்கள் எங்கேயிருந்து உம்மிடத்தில் வந்தார்கள் என்று கேட்டான். அதற்கு எசேக்கியா: பாபிலோன் என்னும் தூரதேசத்திலிருந்து என்னிடத்திற்கு வந்தார்கள் என்றான்.</span>
<span class="v-num v-4 " data-id="bibleJsn">4&nbsp;</span><span class="v IS39_4" data-id="IS39_4">அப்பொழுது அவன்: உம்முடைய வீட்டில் எவைகளைப் பார்த்தார்கள் என்று கேட்டான். அதற்கு எசேக்கியா: என் வீட்டிலுள்ள எல்லாவற்றையும் பார்த்தார்கள்; என் பொக்கிஷங்களில் நான் அவர்களுக்குக் காண்பிக்காத பொருள் ஒன்றும் இல்லை என்றான்.</span>
<span class="v-num v-5 " data-id="bibleJsn">5&nbsp;</span><span class="v IS39_5" data-id="IS39_5">அப்பொழுது ஏசாயா எசேக்கியாவை நோக்கி: சேனைகளுடைய கர்த்தரின் வார்த்தையைக் கேளும்.</span>
<span class="v-num v-6 " data-id="bibleJsn">6&nbsp;</span><span class="v IS39_6" data-id="IS39_6">இதோ, நாட்கள் வரும்; அப்பொழுது உன் வீட்டில் உள்ளதிலும், உன் முன்னோர்கள் இந்நாள் வரைக்கும் சேர்த்ததிலும் ஒன்றும் மீதியாக வைக்கப்படாமல் அனைத்தும் பாபிலோனுக்குக் கொண்டுபோகப்படும்.</span>
<span class="v-num v-7 " data-id="bibleJsn">7&nbsp;</span><span class="v IS39_7" data-id="IS39_7">நீ பெறப்போகிற உன் சந்ததியாகிய உன் மகன்களிலும் சிலர் பாபிலோன் ராஜாவின் அரண்மனையிலே அரண்மனை வேலைக்காரராயிருப்பார்கள் என்று கர்த்தர் சொல்கிறார் என்றான்.</span>
<span class="v-num v-8 " data-id="bibleJsn">8&nbsp;</span><span class="v IS39_8" data-id="IS39_8">அப்பொழுது எசேக்கியா ஏசாயாவை நோக்கி: நீர் சொன்ன கர்த்தருடைய வார்த்தை நல்லதுதான் என்று சொல்லி, என் நாட்களிலாவது சமாதானமும் உண்மையும் இருக்குமே என்றான்.</span>
</div>

</div><br>
<div class="footnotes">

</div>


</div></div>
</body>


</html>