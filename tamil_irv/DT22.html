<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>உபாகமம் 22 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="DT.html">Chapter List</a><a class="location" href="DT.html">உபாகமம் 22</a><a class="prev" href="DT21.html">&lt;</a>
<a class="home" href="../index.html">&#9776;</a> 
<a class="next" href="DT23.html">&gt;</a>
</div></div>
<div class="section chapter DT DT22 tamil_irv tam " dir="ltr" lang="tam" data-id="DT22" data-nextid="DT23" data-previd="DT21"><br>
<div class="c">22</div>
<div class="s">ஆண்-பெண் உடை</div>
<div class="p">
<span class="v-num v-1 " data-id="bibleJsn">1&nbsp;</span><span class="v DT22_1" data-id="DT22_1">உன் சகோதரனுடைய மாடாவது ஆடாவது வழிதப்பிப்போகிறதை நீ கண்டால், அதைக் காணாதவன்போல் இருக்காமல், அதை உன் சகோதரனிடத்திற்குத் திருப்பிக்கொண்டு போகக்கடவாய்.</span>
<span class="v-num v-2 " data-id="bibleJsn">2&nbsp;</span><span class="v DT22_2" data-id="DT22_2">உன் சகோதரன் உனக்குச் சமீபமாயிராமலும், உனக்கு அறிமுகமாயிராமலும் இருந்தால், நீ அதை உன் வீட்டிற்குக் கொண்டுபோய், அதை உன் சகோதரன் தேடிவரும்வரை உன்னிடத்திலே வைத்து, அவனுக்குத் திரும்பக் கொடுக்கக்கடவாய்.</span>
<span class="v-num v-3 " data-id="bibleJsn">3&nbsp;</span><span class="v DT22_3" data-id="DT22_3">அப்படியே அவனுடைய கழுதையைக்குறித்தும் செய்யக்கடவாய்; அவன் உடையைக்குறித்தும் அப்படியே செய்யக்கடவாய்; உன் சகோதரனிடத்திலிருந்து காணாமற்போனவைகளில் எதையாகிலும் கண்டுபிடித்தாயானால் அப்படியே செய்யக்கடவாய்; அவைகளை நீ காணாதவன் போல் விட்டுப்போகக்கூடாது.</span>
<span class="v-num v-4 " data-id="bibleJsn">4&nbsp;</span><span class="v DT22_4" data-id="DT22_4">உன் சகோதரனுடைய கழுதையாவது அவனுடைய மாடாவது வழியிலே விழுந்துகிடக்கிறதை நீ கண்டால், அதைக் காணாதவன்போல விட்டுப்போகாமல், அவனுடன்கூட அதைத் தூக்கியெடுத்துவிடுவாயாக.</span>
<span class="v-num v-5 " data-id="bibleJsn">5&nbsp;</span><span class="v DT22_5" data-id="DT22_5">ஆண்களின் உடைகளை பெண்கள் அணியக்கூடாது, பெண்களின் உடைகளை ஆண்கள் அணியக்கூடாது; அப்படிச் செய்கிறவர்கள் எல்லோரும் உன் தேவனாகிய கர்த்தருக்கு அருவருப்பானவர்கள்.</span>
<span class="v-num v-6 " data-id="bibleJsn">6&nbsp;</span><span class="v DT22_6" data-id="DT22_6">வழியருகே ஒரு மரத்திலோ தரையிலோ குஞ்சுகளாவது முட்டைகளாவது உள்ள ஒரு குருவிக்கூட்டை நீ பார்க்கும்போது, தாயானது குஞ்சுகளின் மேலாவது முட்டைகளின் மேலாவது அடைகாத்துக்கொண்டிருந்தால், நீ குஞ்சுகளுடன் தாயையும் பிடிக்கக்கூடாது.</span>
<span class="v-num v-7 " data-id="bibleJsn">7&nbsp;</span><span class="v DT22_7" data-id="DT22_7">தாயைப் போகவிட்டு, குஞ்சுகளை மாத்திரம் எடுத்துக்கொள்ளலாம்; அப்பொழுது நீ நன்றாயிருப்பாய்; உன் நாட்களும் நீடித்திருக்கும்.</span>
<span class="v-num v-8 " data-id="bibleJsn">8&nbsp;</span><span class="v DT22_8" data-id="DT22_8">நீ புது வீட்டைக் கட்டினால், ஒருவன் அதன் மாடியிலிருந்து விழுகிறதினாலே, நீ இரத்தப்பழியை உன் வீட்டின்மேல் சுமத்திக்கொள்ளாமலிருக்க, அதற்குக் கைப்பிடிச் சுவரைக் கட்டவேண்டும்.</span>
<span class="v-num v-9 " data-id="bibleJsn">9&nbsp;</span><span class="v DT22_9" data-id="DT22_9">உன் திராட்சத்தோட்டத்திலே பலவிதமான விதையை விதைக்காதே; இப்படிச் செய்தால் நீ விதைத்த விதைகளின் பயிரையும், திராட்சத்தோட்டத்தின் பலனையும் தீட்டுப்படுத்துவாய்.</span>
<span class="v-num v-10 " data-id="bibleJsn">10&nbsp;</span><span class="v DT22_10" data-id="DT22_10">மாட்டையும், கழுதையையும் இணைத்து உழாதிருப்பாயாக.</span>
<span class="v-num v-11 " data-id="bibleJsn">11&nbsp;</span><span class="v DT22_11" data-id="DT22_11">ஆட்டுமயிரும் பஞ்சுநூலும் கலந்த ஆடையை அணியாதே.</span>
<span class="v-num v-12 " data-id="bibleJsn">12&nbsp;</span><span class="v DT22_12" data-id="DT22_12">நீ அணிந்துகொள்கிற உன் மேல்சட்டையின் நான்கு ஓரங்களிலும் தொங்கல்களை உண்டாக்குவாயாக.</span>
</div>
<div class="s">திருமணச் சட்டங்கள்</div>
<div class="p">
<span class="v-num v-13 " data-id="bibleJsn">13&nbsp;</span><span class="v DT22_13" data-id="DT22_13">ஒரு பெண்ணைத் திருமணம்செய்த ஒருவன் அவளிடத்தில் உறவுகொண்ட பின்பு அவளை வெறுத்து:</span>
<span class="v-num v-14 " data-id="bibleJsn">14&nbsp;</span><span class="v DT22_14" data-id="DT22_14">நான் இந்தப் பெண்ணைத் திருமணம்செய்து, அவளிடத்தில் உறவுகொண்டபோது கன்னித்தன்மையைக் காணவில்லை என்று அவள் மேல் குற்றம் சுமத்தி, அவளுக்கு அவதூறு உண்டாக்கினால்;</span>
<span class="v-num v-15 " data-id="bibleJsn">15&nbsp;</span><span class="v DT22_15" data-id="DT22_15">அந்தப் பெண்ணின் தகப்பனும் தாயும் அவளுடைய கன்னித்தன்மையின் அடையாளத்தைப் பட்டணத்து வாசலிலுள்ள மூப்பர்களிடத்தில் கொண்டுவரக்கடவர்கள்.</span>
<span class="v-num v-16 " data-id="bibleJsn">16&nbsp;</span><span class="v DT22_16" data-id="DT22_16">அங்கே அந்தப் பெண்ணின் தகப்பன்: என் மகளை இந்த மனிதனுக்கு மனைவியாகக் கொடுத்தேன், இவன் அவளை வெறுத்து,</span>
<span class="v-num v-17 " data-id="bibleJsn">17&nbsp;</span><span class="v DT22_17" data-id="DT22_17">நான் உன் மகளிடத்தில் கன்னித்தன்மையைக் காணவில்லையென்று அவள்மேல் குற்றம் சுமத்துகிறான்; என் மகளுடைய கன்னித்தன்மையின் அடையாளம் இங்கே இருக்கிறது என்று மூப்பர்களிடத்தில் சொல்வானாக; பின்பு பட்டணத்து மூப்பர்களுக்கு முன்பாக அந்த ஆடையை விரிக்கக்கடவர்கள்.</span>
<span class="v-num v-18 " data-id="bibleJsn">18&nbsp;</span><span class="v DT22_18" data-id="DT22_18">அப்பொழுது அந்தப் பட்டணத்து மூப்பர்கள் அந்த மனிதனைப் பிடித்து, அவனைத் தண்டித்து,</span>
<span class="v-num v-19 " data-id="bibleJsn">19&nbsp;</span><span class="v DT22_19" data-id="DT22_19">அவன் இஸ்ரவேலில் ஒரு கன்னியை அவதூறுசெய்ததால், அவன் கையிலிருந்து நூறு வெள்ளிக்காசை அபராதமாக வாங்கி, பெண்ணின் தகப்பனுக்குக் கொடுக்கக்கடவர்கள்; அவளோ அவனுக்கு மனைவியாயிருக்க வேண்டும்; அவன் தான் உயிருள்ளவரை அவளைத் தள்ளிவிடக்கூடாது.</span>
<span class="v-num v-20 " data-id="bibleJsn">20&nbsp;</span><span class="v DT22_20" data-id="DT22_20">அந்தப் பெண்ணிடத்தில் கன்னித்தன்மை காணப்படவில்லையென்னும் குற்றச்சாட்டு நிரூபிக்கப்பட்டால்,</span>
<span class="v-num v-21 " data-id="bibleJsn">21&nbsp;</span><span class="v DT22_21" data-id="DT22_21">அந்தப் பெண்ணை அவள் தகப்பனுடைய வீட்டுவாசலுக்கு முன்பாகக் கொண்டுவந்து, அவள் இஸ்ரவேலில் மதிகெட்ட காரியத்தைச் செய்து, தன் தகப்பன் வீட்டிலே வேசித்தனம்செய்ததால், அவளுடைய பட்டணத்து மனிதர்கள் அவளைக் கல்லெறிந்து கொல்லக்கடவர்கள்; இப்படியே தீமையை உன் நடுவிலிருந்து விலக்கக்கடவாய்.</span>
<span class="v-num v-22 " data-id="bibleJsn">22&nbsp;</span><span class="v DT22_22" data-id="DT22_22">ஆணுக்கு திருமணம்செய்யப்பட்ட பெண்ணுடன் ஒருவன் உறவுகொள்வது கண்டுபிடிக்கப்பட்டால், அந்தப்பெண்ணுடன் உறவுகொண்ட மனிதனும் அந்த பெண்ணும் இருவரும் சாகவேண்டும்; இப்படியே தீமையை இஸ்ரவேலிலிருந்து விலக்கக்கடவாய்.</span>
<span class="v-num v-23 " data-id="bibleJsn">23&nbsp;</span><span class="v DT22_23" data-id="DT22_23">கன்னிகையான ஒரு பெண் ஒருவனுக்கு நியமிக்கப்பட்டிருக்கும்போது, மற்றொருவன் அவளை ஊருக்குள்ளே கண்டு, அவளுடன் உறவுகொண்டால்,</span>
<span class="v-num v-24 " data-id="bibleJsn">24&nbsp;</span><span class="v DT22_24" data-id="DT22_24">அப்பொழுது அந்தப் பெண் ஊருக்குள்ளிருந்தும் கூச்சலிடாததினாலும், அந்த மனிதன் பிறனுடைய மனைவியைக் கற்பழித்தபடியினாலும், இருவரையும் அந்தப் பட்டணத்து வாசலுக்குமுன் கொண்டுபோய், அவர்கள்மேல் கல்லெறிந்து கொல்லக்கடவீர்கள்; இப்படியே தீமையை உன் நடுவிலிருந்து விலக்கக்கடவாய்.</span>
<span class="v-num v-25 " data-id="bibleJsn">25&nbsp;</span><span class="v DT22_25" data-id="DT22_25">ஒருவனுக்கு நிச்சயிக்கப்பட்ட பெண்ணை வெளியிலே ஒருவன் கண்டு, அவளைப் பலவந்தமாகப் பிடித்து, அவளுடன் உறவுகொண்டானேயாகில், அவளுடன் உறவுகொண்ட மனிதன் மாத்திரம் சாகக்கடவன்.</span>
<span class="v-num v-26 " data-id="bibleJsn">26&nbsp;</span><span class="v DT22_26" data-id="DT22_26">பெண்ணுக்கு ஒன்றும் செய்யக்கூடாது; பெண்ணின்மேல் மரணத்திற்கு ஏதுவான குற்றம் இல்லை; இக்காரியம் ஒருவன் மற்றொருவன்மேல் எழும்பி அவனைக் கொன்றதுபோல இருக்கிறது.</span>
<span class="v-num v-27 " data-id="bibleJsn">27&nbsp;</span><span class="v DT22_27" data-id="DT22_27">வெளியிலே அவன் அவளைக் கண்டான்; நிச்சயிக்கப்பட்ட அந்தப்பெண் அச்சமயத்தில் கூக்குரலிட்டும் அவளைக் காப்பாற்றுபவர் இல்லாமற்போனது.</span>
</div>
<div class="p">
<span class="v-num v-28 " data-id="bibleJsn">28&nbsp;</span><span class="v DT22_28" data-id="DT22_28">நிச்சயிக்கப்படாத கன்னிகையாகிய ஒரு பெண்ணை ஒருவன் கண்டு, கையைப் பிடித்து அவளுடன் உறவுகொள்ளும்போது, அவர்கள் கண்டுபிடிக்கப்பட்டால்,</span>
<span class="v-num v-29 " data-id="bibleJsn">29&nbsp;</span><span class="v DT22_29" data-id="DT22_29">அவளுடன் உறவுகொண்ட மனிதன் பெண்ணின் தகப்பனுக்கு ஐம்பது வெள்ளிக்காசுகளைக் கொடுக்கக்கடவன்; அவன் அவளைக் கற்பழித்ததால், அவள் அவனுக்கு மனைவியாக இருக்கவேண்டும்; அவன் உயிரோடிருக்கும்வரை அவளை விவாகரத்து செய்யக்கூடாது.</span>
<span class="v-num v-30 " data-id="bibleJsn">30&nbsp;</span><span class="v DT22_30" data-id="DT22_30">ஒருவனும் தன் தகப்பனுடைய மனைவியுடன் உறவுகொள்ளக்கூடாது; தன் தகப்பன் மானத்தை அவன் வெளிப்படுத்தக்கூடாது.</span>
</div>

</div><br>
<div class="footnotes">

</div>


</div></div>
</body>


</html>