<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>யாத்திராகமம் 9 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="EX.html">Chapter List</a><a class="location" href="EX.html">யாத்திராகமம் 9</a><a class="prev" href="EX8.html">&lt;</a>
<a class="home" href="../index.html">&#9776;</a> 
<a class="next" href="EX10.html">&gt;</a>
</div></div>
<div class="section chapter EX EX9 tamil_irv tam " dir="ltr" lang="tam" data-id="EX9" data-nextid="EX10" data-previd="EX8"><br>
<div class="c">9</div>
<div class="s">மிருகஜீவன்களின் மீது வாதை</div>
<div class="p">
<span class="v-num v-1 " data-id="bibleJsn">1&nbsp;</span><span class="v EX9_1" data-id="EX9_1">பின்பு, கர்த்தர் மோசேயை நோக்கி: நீ பார்வோனிடம் போய்: எனக்கு ஆராதனைசெய்ய என்னுடைய மக்களைப் போகவிடு.</span>
<span class="v-num v-2 " data-id="bibleJsn">2&nbsp;</span><span class="v EX9_2" data-id="EX9_2">நீ அவர்களை விடமாட்டேன் என்று இன்னும் நிறுத்திவைத்திருந்தால்,</span>
<span class="v-num v-3 " data-id="bibleJsn">3&nbsp;</span><span class="v EX9_3" data-id="EX9_3">கர்த்தருடைய கரம் வெளியில் இருக்கிற உன்னுடைய மிருகங்களாகிய குதிரைகளின்மேலும் கழுதைகளின்மேலும் ஒட்டகங்களின்மேலும் ஆடுமாடுகளின்மேலும் இருக்கும்; பெரிய கொடியதான கொள்ளை நோய் உண்டாகும்.</span>
<span class="v-num v-4 " data-id="bibleJsn">4&nbsp;</span><span class="v EX9_4" data-id="EX9_4">கர்த்தர் இஸ்ரவேலின் மிருகஜீவன்களுக்கும் எகிப்தியர்களின் மிருகஜீவன்களுக்கும் வித்தியாசத்தை ஏற்படுத்துவார்; இஸ்ரவேலுக்கு உரியவைகள் எல்லாவற்றிலும் ஒன்றும் சாவதில்லை என்றார்.</span>
<span class="v-num v-5 " data-id="bibleJsn">5&nbsp;</span><span class="v EX9_5" data-id="EX9_5">மேலும், நாளைக்குக் கர்த்தர் இந்தக் காரியத்தை தேசத்தில் செய்வார் என்று சொல்லி, கர்த்தர் ஒரு காலத்தைக் குறித்தார் என்றும், எபிரெயர்களுடைய தேவனாகிய கர்த்தர் சொல்லுகிறார் என்றும் அவனிடம் சொல் என்றார்.</span>
<span class="v-num v-6 " data-id="bibleJsn">6&nbsp;</span><span class="v EX9_6" data-id="EX9_6">மறுநாளில் கர்த்தர் அந்தக் காரியத்தைச் செய்தார்; எகிப்தியர்களுடைய மிருகஜீவன்கள் எல்லாம் செத்துப்போனது; இஸ்ரவேலர்களின் மிருகஜீவன்களில் ஒன்றுகூட சாகவில்லை.</span>
<span class="v-num v-7 " data-id="bibleJsn">7&nbsp;</span><span class="v EX9_7" data-id="EX9_7">பார்வோன் விசாரித்து, இஸ்ரவேல் மக்களின் மிருகஜீவன்களில் ஒன்றுகூட சாகவில்லை என்று அறிந்தான். பார்வோனுடைய இருதயமோ கடினப்பட்டது; அவன் மக்களைப் போகவிடவில்லை.</span>
</div>
<div class="s">கொப்பளங்களினால் வாதை</div>
<div class="p">
<span class="v-num v-8 " data-id="bibleJsn">8&nbsp;</span><span class="v EX9_8" data-id="EX9_8">அப்பொழுது கர்த்தர் மோசேயையும் ஆரோனையும் நோக்கி: உங்கள் கைப்பிடி அளவு சூளையின் சாம்பலை அள்ளிக்கொள்ளுங்கள்; மோசே அதைப் பார்வோனுடைய கண்களுக்குமுன்பு வானத்திற்கு நேராக தூவட்டும்.</span>
<span class="v-num v-9 " data-id="bibleJsn">9&nbsp;</span><span class="v EX9_9" data-id="EX9_9">அது எகிப்து தேசம் முழுவதும் தூசியாகி, எகிப்து தேசமெங்கும் மனிதர்கள்மேலும் மிருகஜீவன்கள்மேலும் எரிபந்தமான கொப்புளங்களை எழும்பச்செய்யும் என்றார்.</span>
<span class="v-num v-10 " data-id="bibleJsn">10&nbsp;</span><span class="v EX9_10" data-id="EX9_10">அப்படியே அவர்கள் சூளையின் சாம்பலை அள்ளிக்கொண்டு, பார்வோனுக்கு முன்பாக வந்து நின்றார்கள். மோசே அதை வானத்திற்கு நேராக தூவினான்; அப்பொழுது மனிதர்மேலும் மிருகஜீவன்கள்மேலும் புண்கள் மற்றும் கொப்புளங்கள் வந்தது.</span>
<span class="v-num v-11 " data-id="bibleJsn">11&nbsp;</span><span class="v EX9_11" data-id="EX9_11">அந்தக் கொப்புளங்கள் மந்திரவாதிகள்மேலும் எகிப்தியர்கள் எல்லோர்மேலும் உண்டானதால், அந்தக் கொப்புளங்களினால் மந்திரவாதிகளால் மோசேக்கு முன்பாக நிற்கமுடியாமல் இருந்தது.</span>
<span class="v-num v-12 " data-id="bibleJsn">12&nbsp;</span><span class="v EX9_12" data-id="EX9_12">ஆனாலும், கர்த்தர் மோசேயோடு சொல்லியிருந்தபடியே, கர்த்தர் பார்வோனின் இருதயத்தைக் கடினப்படுத்தினார்; அவன் அவர்களுடைய சொல்லைக் கேட்கவில்லை.</span>
</div>
<div class="s">கல்மழையினால் வாதை</div>
<div class="p">
<span class="v-num v-13 " data-id="bibleJsn">13&nbsp;</span><span class="v EX9_13" data-id="EX9_13">அப்பொழுது கர்த்தர் மோசேயை நோக்கி: நீ அதிகாலையில் எழுந்து போய், பார்வோனுக்கு முன்பாக நின்று: எனக்கு ஆராதனைசெய்ய என்னுடைய மக்களை அனுப்பிவிடு.</span>
<span class="v-num v-14 " data-id="bibleJsn">14&nbsp;</span><span class="v EX9_14" data-id="EX9_14">விடாமல் இருந்தால், பூமியெங்கும் என்னைப்போல் வேறொருவரும் இல்லை என்பதை நீ அறியும்படி, இந்தமுறை நான் எல்லாவித வாதைகளையும் உன்மேலும், உன்னுடைய வேலைக்காரர்கள்மேலும், உன்னுடைய மக்கள்மேலும் அனுப்புவேன்.</span>
<span class="v-num v-15 " data-id="bibleJsn">15&nbsp;</span><span class="v EX9_15" data-id="EX9_15">நீ பூமியில் இல்லாமல் நாசமாகப்போகும்படி நான் என்னுடைய கையை நீட்டி, உன்னையும் உன்னுடைய மக்களையும் கொள்ளை நோயினால் வாதிப்பேன்.</span>
<span class="v-num v-16 " data-id="bibleJsn">16&nbsp;</span><span class="v EX9_16" data-id="EX9_16">என்னுடைய வல்லமையை உன்னிடம் காண்பிக்கும்படியும், என்னுடைய நாமம் பூமி முழுவதும் பிரபலமாகும்படியும் உன்னை நிலைநிறுத்தினேன்.</span>
<span class="v-num v-17 " data-id="bibleJsn">17&nbsp;</span><span class="v EX9_17" data-id="EX9_17">நீ என்னுடைய மக்களைப் போகவிடாமல், இன்னும் அவர்களுக்கு விரோதமாக உன்னை உயர்த்துகிறாயா?</span>
<span class="v-num v-18 " data-id="bibleJsn">18&nbsp;</span><span class="v EX9_18" data-id="EX9_18">எகிப்து தோன்றிய நாள்முதல் இதுவரைக்கும் அதில் பெய்யாத மிகவும் கொடிய கல்மழையை நாளை இந்த நேரத்தில் பெய்யச்செய்வேன்.</span>
<span class="v-num v-19 " data-id="bibleJsn">19&nbsp;</span><span class="v EX9_19" data-id="EX9_19">இப்பொழுதே ஆள் அனுப்பி, உன்னுடைய மிருகஜீவன்களையும் வெளியில் உனக்கு இருக்கிற யாவையும் சேர்த்துக்கொள்; வீட்டில் சேர்த்துக்கொள்ளாமல் வெளியிலிருக்கும் ஒவ்வொரு மனிதனும் மிருகமும் செத்துப்போகும்படி அந்தக் கல்மழை பெய்யும் என்று எபிரெயர்களின் தேவனாகிய கர்த்தர் சொல்லுகிறார் என்று அவனுக்குச் சொல் என்றார்.</span>
<span class="v-num v-20 " data-id="bibleJsn">20&nbsp;</span><span class="v EX9_20" data-id="EX9_20">பார்வோனுடைய வேலைக்காரர்களில் எவன் கர்த்தருடைய வார்த்தைக்குப் பயப்பட்டானோ, அவன் தன்னுடைய வேலைக்காரர்களையும் தன்னுடைய மிருகஜீவன்களையும் வீடுகளுக்கு ஓடிவரச்செய்தான்.</span>
<span class="v-num v-21 " data-id="bibleJsn">21&nbsp;</span><span class="v EX9_21" data-id="EX9_21">எவன் கர்த்தருடைய வார்த்தையை மதிக்காமல்போனானோ, அவன் தன்னுடைய வேலைக்காரர்களையும் தன்னுடைய மிருகஜீவன்களையும் வெளியிலே விட்டுவிட்டான்.</span>
</div>
<div class="p">
<span class="v-num v-22 " data-id="bibleJsn">22&nbsp;</span><span class="v EX9_22" data-id="EX9_22">அப்பொழுது கர்த்தர் மோசேயை நோக்கி: எகிப்து தேசம் எங்கும் மனிதர்கள்மேலும் மிருகஜீவன்கள்மேலும் எகிப்து தேசத்திலிருக்கிற எல்லாவிதமான பயிர் வகைகள்மேலும் கல்மழை பெய்ய, உன்னுடைய கையை வானத்திற்கு நேராக நீட்டு என்றார்.</span>
<span class="v-num v-23 " data-id="bibleJsn">23&nbsp;</span><span class="v EX9_23" data-id="EX9_23">அப்படியே மோசே தன்னுடைய கோலை வானத்திற்கு நேராக நீட்டினான். அப்பொழுது கர்த்தர் இடிமுழக்கங்களையும் கல்மழையையும் அனுப்பினார்; அக்கினி தரையின்மேல் வேகமாக ஓடியது; எகிப்து தேசத்தின்மேல் கர்த்தர் கல்மழையைப் பெய்யச்செய்தார்;</span>
<span class="v-num v-24 " data-id="bibleJsn">24&nbsp;</span><span class="v EX9_24" data-id="EX9_24">கல்மழையும் கல்மழையோடு கலந்த அக்கினியும் மிகவும் கொடியதாக இருந்தது; எகிப்து தேசம் தோன்றிய நாள்முதல் அதில் அப்படி ஒருபோதும் உண்டானதில்லை.</span>
<span class="v-num v-25 " data-id="bibleJsn">25&nbsp;</span><span class="v EX9_25" data-id="EX9_25">எகிப்து தேசம் எங்கும் மனிதர்களையும் மிருகஜீவன்களையும், வெளியிலே இருந்தவைகள் எவைகளோ அவைகள் எல்லாவற்றையும் அந்தக் கல்மழை அழித்துப்போட்டது; அது வெளியின் பயிர்வகைகளையெல்லாம் அழித்து, வெளியின் மரங்களையெல்லாம் முறித்துப்போட்டது.</span>
<span class="v-num v-26 " data-id="bibleJsn">26&nbsp;</span><span class="v EX9_26" data-id="EX9_26">இஸ்ரவேலர்கள் இருந்த கோசேன் நாட்டில் மட்டும் கல்மழை பெய்யாமல் இருந்தது.</span>
<span class="v-num v-27 " data-id="bibleJsn">27&nbsp;</span><span class="v EX9_27" data-id="EX9_27">அப்பொழுது பார்வோன் மோசேயையும் ஆரோனையும் அழைத்து: நான் இந்தமுறை பாவம் செய்தேன்; கர்த்தர் நீதியுள்ளவர்; நானும் என்னுடைய மக்களும் துன்மார்க்கர்கள்.</span>
<span class="v-num v-28 " data-id="bibleJsn">28&nbsp;</span><span class="v EX9_28" data-id="EX9_28">இது போதும்; இந்தப் பெரிய இடிமுழக்கங்களும் கல்மழையும் ஒழியும்படி, கர்த்தரை நோக்கி விண்ணப்பம் செய்யுங்கள்; நான் உங்களைப் போகவிடுவேன், இனி உங்களுக்குத் தடையில்லை என்றான்.</span>
<span class="v-num v-29 " data-id="bibleJsn">29&nbsp;</span><span class="v EX9_29" data-id="EX9_29">மோசே அவனை நோக்கி: நான் பட்டணத்திலிருந்து புறப்பட்டவுடன், என்னுடைய கைகளைக் கர்த்தருக்கு நேராக விரிப்பேன்; அப்பொழுது இடிமுழக்கங்கள் ஓய்ந்து கல்மழை நின்றுபோகும்; அதினால் பூமி கர்த்தருடையது என்பதை நீர் அறிவீர்.</span>
<span class="v-num v-30 " data-id="bibleJsn">30&nbsp;</span><span class="v EX9_30" data-id="EX9_30">இருந்தாலும் நீரும் உம்முடைய வேலைக்காரர்களும் இன்னும் தேவனாகிய கர்த்தருக்குப் பயப்படமாட்டீர்கள் என்பதை அறிவேன் என்றான்.</span>
<span class="v-num v-31 " data-id="bibleJsn">31&nbsp;</span><span class="v EX9_31" data-id="EX9_31">அப்பொழுது வாற்கோதுமை கதிர்விட்டும் கொள்ளுப்பயிரானது பூ பூத்திருந்தது; அதினால் கொள்ளும் வாற்கோதுமையும் அழிக்கப்பட்டுப்போனது.</span>
<span class="v-num v-32 " data-id="bibleJsn">32&nbsp;</span><span class="v EX9_32" data-id="EX9_32">கோதுமையும் கம்பும் கதிர்விடாமல் இருந்ததால், அவைகள் அழிக்கப்படவில்லை.</span>
<span class="v-num v-33 " data-id="bibleJsn">33&nbsp;</span><span class="v EX9_33" data-id="EX9_33">மோசே பார்வோனைவிட்டுப் பட்டணத்திலிருந்து புறப்பட்டு, தன்னுடைய கைகளைக் கர்த்தருக்கு நேராக விரித்தான்; அப்பொழுது இடிமுழக்கமும் கல்மழையும் நின்றது; மழையும் பூமியில் பெய்யாமல் இருந்தது.</span>
<span class="v-num v-34 " data-id="bibleJsn">34&nbsp;</span><span class="v EX9_34" data-id="EX9_34">மழையும் கல்மழையும் இடிமுழக்கமும் நின்றுபோனதை பார்வோன் கண்டபோது, அவனும் அவனுடைய வேலைக்காரர்களும் பின்னும் பாவம்செய்து, தங்களுடைய இருதயத்தைக் கடினப்படுத்தினார்கள்.</span>
<span class="v-num v-35 " data-id="bibleJsn">35&nbsp;</span><span class="v EX9_35" data-id="EX9_35">கர்த்தர் மோசேயைக்கொண்டு சொல்லியிருந்தபடியே, பார்வோனின் இருதயம் கடினப்பட்டது; அவன் இஸ்ரவேல் மக்களைப் போகவிடவில்லை.</span>
</div>

</div><br>
<div class="footnotes">

</div>


</div></div>
</body>


</html>