<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 தீமோத்தேயு 5 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="T1.html">Chapter List</a><a class="location" href="T1.html">1 தீமோத்தேயு 5</a><a class="prev" href="T14.html">&lt;</a>
<a class="home" href="../index.html">&#9776;</a> 
<a class="next" href="T16.html">&gt;</a>
</div></div>
<div class="section chapter T1 T15 tamil_irv tam " dir="ltr" lang="tam" data-id="T15" data-nextid="T16" data-previd="T14"><br>
<div class="c">5</div>
<div class="s">ஆலோசனைகள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v T15_1" data-id="T15_1">முதிர்வயதானவரைக் கடிந்துபேசாமல், அவரைத் தகப்பனைப்போலவும், வாலிபர்களை சகோதரர்களைப்போலவும்,</span>
<span class="v-num v-2 " data-id="bibleJsn">2&nbsp;</span><span class="v T15_2" data-id="T15_2">முதிர்வயதுள்ள பெண்களைத் தாய்களைப்போலவும், வாலிபப்பெண்களை எல்லாக் கற்புடன் சகோதரிகளைப்போலவும் நினைத்து, புத்திசொல்லு.</span>
<span class="v-num v-3 " data-id="bibleJsn">3&nbsp;</span><span class="v T15_3" data-id="T15_3">ஆதரவற்ற விதவைகளைக் கனம்பண்ணு.</span>
<span class="v-num v-4 " data-id="bibleJsn">4&nbsp;</span><span class="v T15_4" data-id="T15_4">விதவையானவளுக்கு குழந்தைகளாவது, பேரன் பேத்திகளாவது இருந்தால், இவர்கள் முதலாவது தங்களுடைய சொந்தக் குடும்பத்தைத் தேவபக்தியாக நடத்தி, பெற்றோர் செய்த நன்மைகளுக்குப் பதில் நன்மைகளைச் செய்யக் கற்றுக்கொள்ளவேண்டும்; அது நன்மையும் தேவனுக்கு முன்பாகப் பிரியமுமாக இருக்கிறது.</span>
<span class="v-num v-5 " data-id="bibleJsn">5&nbsp;</span><span class="v T15_5" data-id="T15_5">ஆதரவற்ற விதவையாக இருந்து தனிமையாக இருக்கிறவள் தேவன்மேல் நம்பிக்கையுள்ளவளாக, இரவும் பகலும் வேண்டுதல்களிலும் ஜெபங்களிலும் நிலைத்திருப்பாள்.</span>
<span class="v-num v-6 " data-id="bibleJsn">6&nbsp;</span><span class="v T15_6" data-id="T15_6">சுகபோகமாக வாழ்கிறவள் உயிரோடு செத்தவள்.</span>
<span class="v-num v-7 " data-id="bibleJsn">7&nbsp;</span><span class="v T15_7" data-id="T15_7">அவர்கள் குற்றஞ்சாட்டப்படாதவர்களாக இருக்கும்படி இவைகளைக் கட்டளையிடு.</span>
<span class="v-num v-8 " data-id="bibleJsn">8&nbsp;</span><span class="v T15_8" data-id="T15_8">ஒருவன் தன் சொந்த உறவினர்களையும், விசேஷமாகத் தன் குடும்பத்தையும் கவனிக்காமல் இருந்தால், அவன் விசுவாசத்தை மறுதலித்தவனும், அவிசுவாசியைவிட கெட்டவனுமாக இருப்பான்.</span>
<span class="v-num v-9 " data-id="bibleJsn">9&nbsp;</span><span class="v T15_9" data-id="T15_9">அறுபது வயதுக்குக் குறையாதவளும், ஒரே கணவனுக்கு மனைவியாக இருந்து,</span>
<span class="v-num v-10 " data-id="bibleJsn">10&nbsp;</span><span class="v T15_10" data-id="T15_10">குழந்தைகளை வளர்த்து, அந்நியர்களை உபசரித்து, பரிசுத்தவான்களுடைய கால்களைக்கழுவி, உபத்திரவப்படுகிறவர்களுக்கு உதவிசெய்து, எல்லா நல்லகிரியைகளையும் கவனமாக செய்து, இவ்விதமாக நற்கிரியைகளைக்குறித்து நற்பெயர் பெற்றவளுமாக இருந்தால், அப்படிப்பட்ட விதவைகளையே விதவைகள் கூட்டத்தில் சேர்த்துக்கொள்ளவேண்டும்.</span>
<span class="v-num v-11 " data-id="bibleJsn">11&nbsp;</span><span class="v T15_11" data-id="T15_11">இளம்வயதுள்ள விதவைகளை அதிலே சேர்த்துக்கொள்ளாதே; ஏனென்றால், அவர்கள் கிறிஸ்துவிற்கு விரோதமாக காமஇச்சைகொள்ளும்போது திருமணம் செய்துகொள்ள விரும்பி,</span>
<span class="v-num v-12 " data-id="bibleJsn">12&nbsp;</span><span class="v T15_12" data-id="T15_12">முதலில் கொண்டிருந்த வாக்குறுதியை விட்டுவிடுவதினாலே தண்டிக்கப்படுவார்கள்.</span>
<span class="v-num v-13 " data-id="bibleJsn">13&nbsp;</span><span class="v T15_13" data-id="T15_13">அதுவுமல்லாமல், அவர்கள் சோம்பலுள்ளவர்களாக, வீடுவீடாகத் திரியப்பழகுவார்கள்; சோம்பலுள்ளவர்களாக மட்டுமல்ல, அலப்புகிறவர்களாகவும், மற்றவர்களுடைய வேலையில் தலையிடுகிறவர்களாகவும், வேண்டாத காரியங்களைப் பேசுகிறவர்களாகவும் இருப்பார்கள்.</span>
<span class="v-num v-14 " data-id="bibleJsn">14&nbsp;</span><span class="v T15_14" data-id="T15_14">எனவே இளவயதுள்ள விதவைகள் திருமணம்செய்யவும், குழந்தைகளைப் பெற்றுக்கொள்ளவும், வீட்டை நடத்தவும், எதிரியானவன் அவதூறாக பேசுவதற்கு இடம்கொடுக்காமலும் இருக்கவேண்டும் என்று விரும்புகிறேன்.</span>
<span class="v-num v-15 " data-id="bibleJsn">15&nbsp;</span><span class="v T15_15" data-id="T15_15">ஏனென்றால், இதற்குமுன்பு சிலர் சாத்தானைப் பின்பற்றி விலகிப்போனார்கள்.</span>
<span class="v-num v-16 " data-id="bibleJsn">16&nbsp;</span><span class="v T15_16" data-id="T15_16">விசுவாசியாகிய பெண்ணின் சொந்தத்தில் விதவைகள் இருந்தால், அவள் அவர்களுக்கு உதவிசெய்யவேண்டும்; சபையானது ஆதரவற்ற விதவைகளுக்கு உதவிசெய்யவேண்டியிருப்பதால் அந்தச் சுமையை அதின்மேல் வைக்கக்கூடாது.</span>
<span class="v-num v-17 " data-id="bibleJsn">17&nbsp;</span><span class="v T15_17" data-id="T15_17">நன்றாக விசாரிக்கிற மூப்பர்களை, விசேஷமாகத் திருவசனத்திலும் உபதேசத்திலும் பிரயாசப்படுகிறவர்களை, இரட்டிப்பான கனத்திற்கு தகுதியுள்ளவர்களாகக் கருதவேண்டும்.</span>
<span class="v-num v-18 " data-id="bibleJsn">18&nbsp;</span><span class="v T15_18" data-id="T15_18">போரடிக்கிற மாட்டின் வாயைக் கட்டக்கூடாது என்றும், வேலைசெய்கிறவன் தன் கூலிக்குத் தகுதியானவன் என்றும், வேதவாக்கியம் சொல்லுகிறதே.</span>
<span class="v-num v-19 " data-id="bibleJsn">19&nbsp;</span><span class="v T15_19" data-id="T15_19">மூப்பனானவனுக்கு விரோதமாக ஒருவன் செய்யும் குற்றச்சாட்டை இரண்டு மூன்று சாட்சிகள் இல்லாமல் நீ ஏற்றுக்கொள்ளக்கூடாது.</span>
<span class="v-num v-20 " data-id="bibleJsn">20&nbsp;</span><span class="v T15_20" data-id="T15_20">மற்றவர்களுக்குப் பயமுண்டாகும்படி. பாவம் செய்தவர்களை எல்லோருக்கும் முன்பாகக் கடிந்துகொள்.</span>
<span class="v-num v-21 " data-id="bibleJsn">21&nbsp;</span><span class="v T15_21" data-id="T15_21">நீ பட்சபாதத்தோடு ஒன்றும் செய்யாமலும், விசாரிப்பதற்குமுன்பு முடிவுபண்ணாமலும், இவைகளைக் காத்துநடக்கும்படி, தேவனுக்கும், கர்த்தராகிய இயேசுகிறிஸ்துவிற்கும், தெரிந்துகொள்ளப்பட்ட தூதர்களுக்கும்முன்பாக, உறுதியாகக் கட்டளையிடுகிறேன்.</span>
<span class="v-num v-22 " data-id="bibleJsn">22&nbsp;</span><span class="v T15_22" data-id="T15_22">யார்மேலும் சீக்கிரமாகக் கரங்களை வைக்கவேண்டாம்; மற்றவர்கள் செய்யும் பாவங்களுக்கும் உடன்படாதே; உன்னைச் சுத்தமானவனாகக் காத்துக்கொள்.</span>
<span class="v-num v-23 " data-id="bibleJsn">23&nbsp;</span><span class="v T15_23" data-id="T15_23">நீ இனிமேல் தண்ணீர்மட்டும் குடிக்காமல், உன் வயிற்றுக்காகவும், உனக்கு அடிக்கடி வருகிற பலவீனங்களுக்காகவும், கொஞ்சம் திராட்சைரசத்தையும் குடித்துக்கொள்.</span>
<span class="v-num v-24 " data-id="bibleJsn">24&nbsp;</span><span class="v T15_24" data-id="T15_24">சிலருடைய பாவங்கள் வெளிப்படையாக இருந்து, நியாயத்தீர்ப்புக்கு முந்திக்கொள்ளும்; சிலருடைய பாவங்கள் அவர்களைப் பின்தொடரும்.</span>
<span class="v-num v-25 " data-id="bibleJsn">25&nbsp;</span><span class="v T15_25" data-id="T15_25">அப்படியே சிலருடைய நல்லசெயல்களும் வெளிப்படையாக இருக்கும்; அப்படி இல்லாதவைகளும் மறைந்திருக்கமுடியாது.</span>
</div>

</div><br>
<div class="footnotes">

</div>


</div></div>
</body>


</html>