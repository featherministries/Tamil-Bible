<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>மாற்கு 14 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="MK.html">Chapter List</a><a class="location" href="MK.html">மாற்கு 14</a><a class="prev" href="MK13.html">&lt;</a>
<a class="home" href="../index.html">&#9776;</a> 
<a class="next" href="MK15.html">&gt;</a>
</div></div>
<div class="section chapter MK MK14 tamil_irv tam " dir="ltr" lang="tam" data-id="MK14" data-nextid="MK15" data-previd="MK13"><br>
<div class="c">14</div>
<div class="s">இயேசு பெத்தானியாவில் அபிஷேகம்பண்ணப்படுதல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v MK14_1" data-id="MK14_1">இரண்டு நாட்களுக்குப்பின்பு புளிப்பில்லாத அப்பம் சாப்பிடுகிற பஸ்காபண்டிகை வந்தது. அப்பொழுது பிரதான ஆசாரியர்களும் வேதபண்டிதர்களும், அவரைத் தந்திரமாகப் பிடித்துக் கொலைசெய்யும்படி வழிதேடினார்கள்.</span>
<span class="v-num v-2 " data-id="bibleJsn">2&nbsp;</span><span class="v MK14_2" data-id="MK14_2">ஆனாலும் மக்களுக்குள்ளே கலவரம் உண்டாகாதபடி, பண்டிகையிலே அப்படிச் செய்யக்கூடாது என்றார்கள்.</span>
<span class="v-num v-3 " data-id="bibleJsn">3&nbsp;</span><span class="v MK14_3" data-id="MK14_3">அவர் பெத்தானியாவில் குஷ்டரோகியாக இருந்த சீமோன் வீட்டிலே சாப்பிட்டுக்கொண்டிருக்கும்போது, ஒரு பெண் விலையுயர்ந்த நளதம் என்னும் சுத்தமான தைலத்தை ஒரு வெள்ளைக்கல் ஜாடியில் கொண்டுவந்து, அதை உடைத்து, அந்தத் தைலத்தை அவர் தலையின்மேல் ஊற்றினாள்.</span>
<span class="v-num v-4 " data-id="bibleJsn">4&nbsp;</span><span class="v MK14_4" data-id="MK14_4">அப்பொழுது சிலர் தங்களுக்குள்ளே கோபப்பட்டு: இந்தத் தைலத்தை இப்படி வீணாகச் செலவழிப்பது ஏன்?</span>
<span class="v-num v-5 " data-id="bibleJsn">5&nbsp;</span><span class="v MK14_5" data-id="MK14_5">இதை முந்நூறு வெள்ளிக்காசுகளுக்கு அதிகமான விலைக்கு விற்று, ஏழைகளுக்குக் கொடுக்கலாமே என்று சொல்லி, அவளைப்பற்றி முறுமுறுத்தார்கள்.</span>
<span class="v-num v-6 " data-id="bibleJsn">6&nbsp;</span><span class="v MK14_6" data-id="MK14_6">இயேசு அவர்களைப் பார்த்து: அவளை விட்டுவிடுங்கள்; ஏன் அவளைத் தொந்தரவு பண்ணுகிறீர்கள்? என்னிடம் நற்கிரியையைச் செய்திருக்கிறாள்.</span>
<span class="v-num v-7 " data-id="bibleJsn">7&nbsp;</span><span class="v MK14_7" data-id="MK14_7">ஏழைகள் எப்பொழுதும் உங்களிடம் இருக்கிறார்கள், உங்களுக்கு விருப்பம் உண்டாகும்போதெல்லாம் அவர்களுக்கு நன்மை செய்யலாம், நானோ எப்பொழுதும் உங்களிடம் இருக்கமாட்டேன்.</span>
<span class="v-num v-8 " data-id="bibleJsn">8&nbsp;</span><span class="v MK14_8" data-id="MK14_8">இவள் தன்னால் முடிந்ததைச் செய்தாள்; நான் அடக்கம்பண்ணப்படுவதற்கு அடையாளமாக, என் சரீரத்தில் தைலம் பூச முந்திக்கொண்டாள்.</span>
<span class="v-num v-9 " data-id="bibleJsn">9&nbsp;</span><span class="v MK14_9" data-id="MK14_9">இந்த நற்செய்தி உலகத்தில் எங்கெல்லாம் பிரசங்கிக்கப்படுகிறதோ அங்கெல்லாம் இவளை நினைப்பதற்காக இவள் செய்ததும் சொல்லப்படும் என்று உண்மையாகவே உங்களுக்குச் சொல்லுகிறேன் என்றார்.</span>
<span class="v-num v-10 " data-id="bibleJsn">10&nbsp;</span><span class="v MK14_10" data-id="MK14_10">அப்பொழுது, பன்னிரண்டுபேரில் ஒருவனாகிய யூதாஸ்காரியோத்து என்பவன் அவரைப் பிரதான ஆசாரியர்களுக்குக் காட்டிக்கொடுப்பதற்காக அவர்களிடம் போனான்.</span>
<span class="v-num v-11 " data-id="bibleJsn">11&nbsp;</span><span class="v MK14_11" data-id="MK14_11">அவர்கள் அதைக்கேட்டு, சந்தோஷப்பட்டு, அவனுக்குப் பணம் கொடுக்கிறோம் என்று வாக்குக்கொடுத்தார்கள்; அவன் அவரைக் காட்டிக்கொடுப்பதற்கு ஏற்ற நேரத்தைப் பார்த்துக்கொண்டிருந்தான்.</span>
</div>
<div class="s">கர்த்தருடைய பந்தி</div>
<div class="p">
<span class="v-num v-12 " data-id="bibleJsn">12&nbsp;</span><span class="v MK14_12" data-id="MK14_12">பஸ்காவைப் பலியிடும் நாளாகிய புளிப்பில்லாத அப்பம் சாப்பிடுகிற முதலாம் நாளில், அவருடைய சீடர்கள் அவரிடம் வந்து: நீர் பஸ்காவைப் புசிப்பதற்கு நாங்கள் எங்குபோய் ஆயத்தம்பண்ண விருப்பமாக இருக்கிறீர் என்று கேட்டார்கள்.</span>
<span class="v-num v-13 " data-id="bibleJsn">13&nbsp;</span><span class="v MK14_13" data-id="MK14_13">அவர் தம்முடைய சீடர்களில் இரண்டுபேரைப் பார்த்து: நீங்கள் நகரத்திற்குள்ளே போங்கள், அங்கே தண்ணீர் குடம் சுமந்துகொண்டு வருகிற ஒரு மனிதன் உங்களுக்கு எதிராக வருவான், அவன் பின்னே போங்கள்;</span>
<span class="v-num v-14 " data-id="bibleJsn">14&nbsp;</span><span class="v MK14_14" data-id="MK14_14">அவன் எந்த வீட்டிற்குள் செல்கிறானோ அந்த வீட்டு முதலாளியை நீங்கள் பார்த்து: நான் என் சீடர்களுடன் பஸ்காவைப் புசிக்கிறதற்குத் தகுதியான இடம் எங்கே என்று போதகர் கேட்கிறார் என்று சொல்லுங்கள்.</span>
<span class="v-num v-15 " data-id="bibleJsn">15&nbsp;</span><span class="v MK14_15" data-id="MK14_15">அவன் கம்பளம் விரித்து ஆயத்தம்பண்ணப்பட்டிருக்கிற வசதியான மேல்வீட்டறையை உங்களுக்குக் காட்டுவான்; அங்கே நமக்காக பஸ்காவை ஆயத்தம்பண்ணுங்கள் என்று சொல்லி அனுப்பினார்.</span>
<span class="v-num v-16 " data-id="bibleJsn">16&nbsp;</span><span class="v MK14_16" data-id="MK14_16">அப்படியே, அவருடைய சீடர்கள் புறப்பட்டு நகரத்தில்போய், தங்களுக்கு அவர் சொன்னபடியே, பஸ்காவை ஆயத்தம்பண்ணினார்கள்.</span>
<span class="v-num v-17 " data-id="bibleJsn">17&nbsp;</span><span class="v MK14_17" data-id="MK14_17">மாலைநேரத்தில், அவர் பன்னிரண்டுபேரோடு சேர்ந்து அந்த இடத்திற்கு வந்தார்.</span>
<span class="v-num v-18 " data-id="bibleJsn">18&nbsp;</span><span class="v MK14_18" data-id="MK14_18">அவர்கள் பந்தி உட்கார்ந்து சாப்பிடும்போது, இயேசு அவர்களைப் பார்த்து: என்னோடு சாப்பிடுகிற உங்களில் ஒருவன் என்னைக் காட்டிக்கொடுப்பான் என்று, உண்மையாகவே உங்களுக்குச் சொல்லுகிறேன் என்றார்.</span>
<span class="v-num v-19 " data-id="bibleJsn">19&nbsp;</span><span class="v MK14_19" data-id="MK14_19">அப்பொழுது அவர்கள் துக்கப்பட்டு: நானோ? நானோ? என்று ஒவ்வொருவரும், அவரிடம் கேட்கத்தொடங்கினார்கள்.</span>
<span class="v-num v-20 " data-id="bibleJsn">20&nbsp;</span><span class="v MK14_20" data-id="MK14_20">அவர் மறுமொழியாக: என்னோடு பாத்திரத்தில் கையைவிடுகிற பன்னிரண்டுபேர்களில் ஒருவனே என்று சொல்லி;</span>
<span class="v-num v-21 " data-id="bibleJsn">21&nbsp;</span><span class="v MK14_21" data-id="MK14_21">மனிதகுமாரன் தம்மைக்குறித்து எழுதியிருக்கிறபடியே போகிறார்; ஆனாலும், எந்த மனிதனால் மனிதகுமாரன் காட்டிக்கொடுக்கப்படுகிறாரோ, அந்த மனிதனுக்கு ஐயோ! அந்த மனிதன் பிறக்காமல் இருந்திருந்தால் அவனுக்கு நல்லதாக இருக்கும் என்றார்.</span>
<span class="v-num v-22 " data-id="bibleJsn">22&nbsp;</span><span class="v MK14_22" data-id="MK14_22">அவர்கள் சாப்பிடும்போது, இயேசு அப்பத்தை எடுத்து ஆசீர்வதித்து, அதைப் பிட்டு, அவர்களுக்குக் கொடுத்து: நீங்கள் வாங்கிப் புசியுங்கள், இது என்னுடைய சரீரமாக இருக்கிறது என்றார்.</span>
<span class="v-num v-23 " data-id="bibleJsn">23&nbsp;</span><span class="v MK14_23" data-id="MK14_23">பின்பு, பாத்திரத்தையும் எடுத்து, ஸ்தோத்திரம்பண்ணி, அதை அவர்களுக்குக் கொடுத்தார். அவர்களெல்லோரும் அதிலே பானம்பண்ணினார்கள்.</span>
<span class="v-num v-24 " data-id="bibleJsn">24&nbsp;</span><span class="v MK14_24" data-id="MK14_24">அப்பொழுது அவர் அவர்களைப் பார்த்து: இது அநேகருக்காகச் சிந்தப்படுகிற புதிய உடன்படிக்கைக்குரிய என்னுடைய இரத்தமாக இருக்கிறது.</span>
<span class="v-num v-25 " data-id="bibleJsn">25&nbsp;</span><span class="v MK14_25" data-id="MK14_25">நான் தேவனுடைய ராஜ்யத்தில் புதிய இரசத்தைப் பானம்பண்ணும் நாள்வரை திராட்சைப்பழரசத்தை இனி நான் பானம்பண்ணுவதில்லை என்று உண்மையாகவே உங்களுக்குச் சொல்லுகிறேன் என்றார்.</span>
<span class="v-num v-26 " data-id="bibleJsn">26&nbsp;</span><span class="v MK14_26" data-id="MK14_26">அவர்கள் ஸ்தோத்திரப்பாட்டைப் பாடினபின்பு, ஒலிவமலைக்குப் புறப்பட்டுப்போனார்கள்.</span>
</div>
<div class="s">இயேசு பேதுருவின் மறுதலிப்பை முன்னறிவித்தல்</div>
<div class="p">
<span class="v-num v-27 " data-id="bibleJsn">27&nbsp;</span><span class="v MK14_27" data-id="MK14_27">அப்பொழுது, இயேசு அவர்களைப் பார்த்து: மேய்ப்பனை வெட்டுவேன், ஆடுகள் சிதறடிக்கப்படும், என்று எழுதியிருக்கிறபடி, இந்த இராத்திரியிலே நீங்களெல்லோரும் என்னால் இடறல் அடைவீர்கள்.</span>
<span class="v-num v-28 " data-id="bibleJsn">28&nbsp;</span><span class="v MK14_28" data-id="MK14_28">ஆனாலும் நான் உயிரோடு எழுந்தபின்பு, உங்களுக்கு முன்பாக கலிலேயாவிற்குப் போவேன் என்றார்.</span>
<span class="v-num v-29 " data-id="bibleJsn">29&nbsp;</span><span class="v MK14_29" data-id="MK14_29">அதற்கு பேதுரு: உமதுநிமித்தம் எல்லோரும் இடறல் அடைந்தாலும், நான் இடறல் அடையமாட்டேன் என்றான்.</span>
<span class="v-num v-30 " data-id="bibleJsn">30&nbsp;</span><span class="v MK14_30" data-id="MK14_30">இயேசு அவனைப் பார்த்து: இன்றைக்கு, இந்த இராத்திரியிலே, சேவல் இரண்டுமுறை கூவுகிறதற்கு முன்பு, நீ மூன்றுமுறை என்னை மறுதலிப்பாய் என்று உண்மையாகவே உனக்குச் சொல்லுகிறேன் என்றார்.</span>
<span class="v-num v-31 " data-id="bibleJsn">31&nbsp;</span><span class="v MK14_31" data-id="MK14_31">அதற்கு அவன்: நான் உம்மோடு மரித்துப்போவதாக இருந்தாலும் உம்மை மறுதலிக்கமாட்டேன் என்று உறுதியாகச் சொன்னான்; எல்லோரும் அப்படியே சொன்னார்கள்.</span>
</div>
<div class="s">கெத்செமனே</div>
<div class="p">
<span class="v-num v-32 " data-id="bibleJsn">32&nbsp;</span><span class="v MK14_32" data-id="MK14_32">பின்பு கெத்செமனே என்னப்பட்ட இடத்திற்கு வந்தார்கள். அப்பொழுது அவர் தம்முடைய சீடர்களைப் பார்த்து: நான் ஜெபம்பண்ணும்வரை இங்கே உட்கார்ந்திருங்கள் என்று சொல்லி;</span>
<span class="v-num v-33 " data-id="bibleJsn">33&nbsp;</span><span class="v MK14_33" data-id="MK14_33">பேதுருவையும், யாக்கோபையும், யோவானையும் தம்மோடு கூட்டிக்கொண்டுபோய், கலக்கமடையவும், வியாகுலப்படவும் தொடங்கினார்.</span>
<span class="v-num v-34 " data-id="bibleJsn">34&nbsp;</span><span class="v MK14_34" data-id="MK14_34">அப்பொழுது அவர்: என் ஆத்துமா மரணத்திற்கான துக்கத்தில் உள்ளது. நீங்கள் இங்கே தங்கி, விழித்திருங்கள் என்று சொல்லி,</span>
<span class="v-num v-35 " data-id="bibleJsn">35&nbsp;</span><span class="v MK14_35" data-id="MK14_35">சற்று தள்ளிப்போய், தரையிலே விழுந்து, அந்த நேரம் தம்மைவிட்டுக் கடந்துபோகக்கூடுமானால் அது கடந்துபோகவேண்டும் என்று வேண்டிக்கொண்டு:</span>
<span class="v-num v-36 " data-id="bibleJsn">36&nbsp;</span><span class="v MK14_36" data-id="MK14_36">அப்பா பிதாவே, எல்லாம் உம்மாலே முடியும்; இந்தப் பாத்திரத்தை என்னிடத்திலிருந்து எடுத்துப்போடும், ஆனாலும் என்னுடைய விருப்பத்தின்படி அல்ல, உம்முடைய விருப்பத்தின்படியே நடக்கட்டும் என்றார்.</span>
<span class="v-num v-37 " data-id="bibleJsn">37&nbsp;</span><span class="v MK14_37" data-id="MK14_37">பின்பு அவர் வந்து, அவர்கள் தூங்குகிறதைப் பார்த்து, பேதுருவைப் பார்த்து: சீமோனே, தூங்குகிறாயா? ஒருமணிநேரம் நீ விழித்திருக்கக்கூடாதா?</span>
<span class="v-num v-38 " data-id="bibleJsn">38&nbsp;</span><span class="v MK14_38" data-id="MK14_38">நீங்கள் சோதனையில் விழாமலிருக்க விழித்திருந்து ஜெபம்பண்ணுங்கள். ஆவி உற்சாகமுள்ளதுதான், சரீரமோ பலவீனமுள்ளது என்றார்.</span>
<span class="v-num v-39 " data-id="bibleJsn">39&nbsp;</span><span class="v MK14_39" data-id="MK14_39">அவர் மீண்டும்போய் அந்த வார்த்தைகளையே சொல்லி ஜெபம்பண்ணினார்.</span>
<span class="v-num v-40 " data-id="bibleJsn">40&nbsp;</span><span class="v MK14_40" data-id="MK14_40">அவர் திரும்ப வந்தபோது, அவர்கள் மீண்டும் தூங்கிக்கொண்டிருப்பதைப் பார்த்தார்; அவர்களுடைய கண்கள் தூக்கமயக்கத்தில் இருந்ததால், தாங்கள் மறுமொழியாக அவருக்கு என்ன பதில் சொல்லுவது என்று தெரியாமல் இருந்தார்கள்.</span>
<span class="v-num v-41 " data-id="bibleJsn">41&nbsp;</span><span class="v MK14_41" data-id="MK14_41">அவர் மூன்றாம்முறை வந்து: இன்னும் நித்திரைசெய்து இளைப்பாறுகிறீர்களா? போதும், நேரம்வந்தது, இதோ, மனிதகுமாரன் பாவிகளுடைய கைகளில் ஒப்புக்கொடுக்கப்படுகிறார்.</span>
<span class="v-num v-42 " data-id="bibleJsn">42&nbsp;</span><span class="v MK14_42" data-id="MK14_42">என்னைக் காட்டிக்கொடுக்கிறவன், இதோ, வந்துவிட்டான், எழுந்திருங்கள், போகலாம் என்றார்.</span>
</div>
<div class="s">இயேசு கைதுசெய்யப்படுதல்</div>
<div class="p">
<span class="v-num v-43 " data-id="bibleJsn">43&nbsp;</span><span class="v MK14_43" data-id="MK14_43">உடனே, அவர் இப்படிப் பேசிக்கொண்டிருக்கும்போது, பன்னிரண்டுபேரில் ஒருவனாகிய யூதாஸ் வந்தான்; அவனுடன் பிரதான ஆசாரியர்களும், வேதபண்டிதர்களும் மூப்பர்களும் அனுப்பின மக்கள்கூட்டத்தினர், பட்டயங்களையும் தடிகளையும் பிடித்துக்கொண்டுவந்தார்கள்.</span>
<span class="v-num v-44 " data-id="bibleJsn">44&nbsp;</span><span class="v MK14_44" data-id="MK14_44">அவரைக் காட்டிக்கொடுக்கிறவன்: நான் யாரை முத்தம் செய்கிறேனோ அவன்தான், அவனைப் பிடித்துக் கொண்டுபோங்கள் என்று அவர்களுக்கு அடையாளம் சொல்லியிருந்தான்.</span>
<span class="v-num v-45 " data-id="bibleJsn">45&nbsp;</span><span class="v MK14_45" data-id="MK14_45">அவன் வந்தவுடனே, இயேசுவின் அருகில் சென்று: ரபீ, ரபீ, என்று சொல்லி, அவரை முத்தம்செய்தான்.</span>
<span class="v-num v-46 " data-id="bibleJsn">46&nbsp;</span><span class="v MK14_46" data-id="MK14_46">அப்பொழுது மக்கள்கூட்டத்தினர் அவர்மேல் கைபோட்டு, அவரைப் பிடித்தார்கள்.</span>
<span class="v-num v-47 " data-id="bibleJsn">47&nbsp;</span><span class="v MK14_47" data-id="MK14_47">அப்பொழுது அருகில் நின்ற சீடன் ஒருவன் கத்தியை உருவி, பிரதான ஆசாரியனுடைய வேலைக்காரனின் காதை வெட்டினான்.</span>
<span class="v-num v-48 " data-id="bibleJsn">48&nbsp;</span><span class="v MK14_48" data-id="MK14_48">இயேசு அவர்களைப் பார்த்து: திருடனைப்பிடிக்கப் போகிறதைப்போல, நீங்கள் பட்டயங்களையும் தடிகளையும் எடுத்துக்கொண்டு என்னைப் பிடிக்கவந்தீர்கள்;</span>
<span class="v-num v-49 " data-id="bibleJsn">49&nbsp;</span><span class="v MK14_49" data-id="MK14_49">நான் தினமும் உங்கள் நடுவிலே தேவாலயத்தில் உபதேசம்பண்ணிக்கொண்டிருந்தேன்; அப்பொழுது நீங்கள் என்னைப் பிடிக்கவில்லையே; ஆனாலும் வேதவாக்கியங்கள் நிறைவேற வேண்டியதாக இருக்கிறது என்றார்.</span>
<span class="v-num v-50 " data-id="bibleJsn">50&nbsp;</span><span class="v MK14_50" data-id="MK14_50">அப்பொழுது எல்லோரும் அவரைவிட்டு ஓடிப்போனார்கள்.</span>
<span class="v-num v-51 " data-id="bibleJsn">51&nbsp;</span><span class="v MK14_51" data-id="MK14_51">ஒரு வாலிபன் ஒரு போர்வையைமட்டும் தன்மேல் போர்த்துக்கொண்டு அவர் பின்னால் போனான்; அவனைப் பிடித்தார்கள்.</span>
<span class="v-num v-52 " data-id="bibleJsn">52&nbsp;</span><span class="v MK14_52" data-id="MK14_52">அவன் தன் போர்வையைப் போட்டுவிட்டு, நிர்வாணமாக அவர்களைவிட்டு ஓடிப்போனான்.</span>
</div>
<div class="s">ஆலோசனை சங்கத்தில் இயேசு</div>
<div class="p">
<span class="v-num v-53 " data-id="bibleJsn">53&nbsp;</span><span class="v MK14_53" data-id="MK14_53">இயேசுவை அவர்கள் பிரதான ஆசாரியனிடத்தில் கொண்டுபோனார்கள்; அங்கே பிரதான ஆசாரியர்கள், மூப்பர்கள், வேதபண்டிதர்கள் எல்லோரும் கூடிவந்திருந்தார்கள்.</span>
<span class="v-num v-54 " data-id="bibleJsn">54&nbsp;</span><span class="v MK14_54" data-id="MK14_54">பேதுரு தூரத்திலே அவருக்குப் பின்னேசென்று, பிரதான ஆசாரியனுடைய அரண்மனைக்குள் வந்து, காவலர்களுடன் உட்கார்ந்து, நெருப்பின் அருகில் குளிர்க்காய்ந்துகொண்டிருந்தான்.</span>
<span class="v-num v-55 " data-id="bibleJsn">55&nbsp;</span><span class="v MK14_55" data-id="MK14_55">அப்பொழுது பிரதான ஆசாரியர்களும் ஆலோசனை சங்கத்தினர்கள் அனைவரும் இயேசுவைக் கொலைசெய்கிறதற்கு அவருக்கு எதிராகச் சாட்சிகளைத் தேடினார்கள்; சாட்சிசொல்ல ஒருவரும் வரவில்லை.</span>
<span class="v-num v-56 " data-id="bibleJsn">56&nbsp;</span><span class="v MK14_56" data-id="MK14_56">அநேகர் அவருக்கு எதிராகப் பொய்சாட்சி சொல்லியும், அந்தச் சாட்சிகள் ஒத்துபோகவில்லை.</span>
<span class="v-num v-57 " data-id="bibleJsn">57&nbsp;</span><span class="v MK14_57" data-id="MK14_57">அப்பொழுது சிலர் எழுந்து, கைகளால் கட்டப்பட்ட இந்த தேவாலயத்தை நான் இடித்துப்போட்டு, கைகளால் கட்டப்படாத வேறொன்றை மூன்று நாட்களுக்குள் கட்டுவேன் என்று இவன் சொன்னதை நாங்கள் கேட்டோம் என்று,</span>
<span class="v-num v-58 " data-id="bibleJsn">58&nbsp;</span><span class="v MK14_58" data-id="MK14_58">அவருக்கு எதிராகப் பொய்சாட்சி சொன்னார்கள்.</span>
<span class="v-num v-59 " data-id="bibleJsn">59&nbsp;</span><span class="v MK14_59" data-id="MK14_59">அப்படிச் சொல்லியும் அவர்களுடைய சாட்சிகள் ஒத்துபோகவில்லை.</span>
<span class="v-num v-60 " data-id="bibleJsn">60&nbsp;</span><span class="v MK14_60" data-id="MK14_60">அப்பொழுது பிரதான ஆசாரியன் எழுந்து நடுவே நின்று, இயேசுவைப் பார்த்து: இவர்கள் உனக்கு எதிராகச் சொல்லுகிறதைக்குறித்து நீ ஒன்றும் சொல்லுகிறதில்லையா என்று கேட்டான்.</span>
<span class="v-num v-61 " data-id="bibleJsn">61&nbsp;</span><span class="v MK14_61" data-id="MK14_61">அவரோ ஒரு பதிலும் சொல்லாமல் மவுனமாக இருந்தார். மீண்டும் பிரதான ஆசாரியன் அவரைப் பார்த்து: நீ ஸ்தோத்திரிக்கப்பட்ட தேவனுடைய குமாரனாகிய கிறிஸ்துதானா? என்று கேட்டான்.</span>
<span class="v-num v-62 " data-id="bibleJsn">62&nbsp;</span><span class="v MK14_62" data-id="MK14_62">அதற்கு இயேசு: நான் அவர்தான்; மனிதகுமாரன் சர்வவல்லவரின் வலதுபக்கத்தில் உட்கார்ந்து இருப்பதையும், வானத்தின் மேகங்கள்மேல் வருவதையும் நீங்கள் பார்ப்பீர்கள் என்றார்.</span>
<span class="v-num v-63 " data-id="bibleJsn">63&nbsp;</span><span class="v MK14_63" data-id="MK14_63">பிரதான ஆசாரியன் இதைக் கேட்டவுடனே, தன் உடைகளைக் கிழித்துக்கொண்டு: இதைவிட வேறுசாட்சிகள் நமக்கு வேண்டுமா?</span>
<span class="v-num v-64 " data-id="bibleJsn">64&nbsp;</span><span class="v MK14_64" data-id="MK14_64">தேவனை அவமதிப்பதைக் கேட்டீர்களே, இதைப்பற்றி நீங்கள் என்ன நினைக்கிறீர்கள் என்றுக் கேட்டான். அதற்கு அவர்கள் எல்லோரும்: இவன் மரணத்திற்குத் தகுதியானவன் என்று தீர்மானம்பண்ணினார்கள்.</span>
<span class="v-num v-65 " data-id="bibleJsn">65&nbsp;</span><span class="v MK14_65" data-id="MK14_65">அப்பொழுது சிலர் அவர்மேல் துப்பவும், அவருடைய முகத்தை மூடவும், அவரை அடிக்கவும், தீர்க்கதரிசனம் சொல் என்று சொல்லவும் தொடங்கினார்கள்; வேலைக்காரர்களும் அவரைக் கன்னத்தில் அறைந்தார்கள்.</span>
</div>
<div class="s">பேதுரு இயேசுவை மறுதலித்தல்</div>
<div class="p">
<span class="v-num v-66 " data-id="bibleJsn">66&nbsp;</span><span class="v MK14_66" data-id="MK14_66">அந்தநேரத்தில் பேதுரு கீழே உள்ள அரண்மனை முற்றத்தில் இருக்கும்போது, பிரதான ஆசாரியனுடைய வேலைக்காரிகளில் ஒரு பெண் வந்து,</span>
<span class="v-num v-67 " data-id="bibleJsn">67&nbsp;</span><span class="v MK14_67" data-id="MK14_67">குளிர்க்காய்ந்துகொண்டிருந்த பேதுருவை உற்றுப்பார்த்து: நீயும் நசரேயனாகிய இயேசுவோடு இருந்தவன் என்றாள்.</span>
<span class="v-num v-68 " data-id="bibleJsn">68&nbsp;</span><span class="v MK14_68" data-id="MK14_68">அதற்கு அவன்: எனக்கு ஒன்றும் புரியவில்லை; நீ சொல்வது எனக்குத் தெரியாது என்று மறுதலித்து, வாசல் மண்டபத்திற்கு வெளியேப் போனான்; அப்பொழுது சேவல் கூவியது.</span>
<span class="v-num v-69 " data-id="bibleJsn">69&nbsp;</span><span class="v MK14_69" data-id="MK14_69">வேலைக்காரி அவனை மீண்டும் பார்த்து: இவன் அவர்களில் ஒருவன் என்று அருகே நின்றவர்களுக்குச் சொன்னாள்.</span>
<span class="v-num v-70 " data-id="bibleJsn">70&nbsp;</span><span class="v MK14_70" data-id="MK14_70">அவன் மீண்டும் மறுதலித்தான். சிறிதுநேரத்திற்குப்பின்பு மீண்டும் அருகே நிற்கிறவர்கள் பேதுருவைப் பார்த்து: உண்மையாகவே நீ அவர்களில் ஒருவன், நீ கலிலேயன், உன் பேச்சு அதற்கு ஒத்திருக்கிறது என்றார்கள்.</span>
<span class="v-num v-71 " data-id="bibleJsn">71&nbsp;</span><span class="v MK14_71" data-id="MK14_71">அதற்கு அவன்: நீங்கள் சொல்லுகிற மனிதனை எனக்குத் தெரியாது என்று சொல்லி, சபிக்கவும் சத்தியம் செய்யவும் தொடங்கினான்.</span>
<span class="v-num v-72 " data-id="bibleJsn">72&nbsp;</span><span class="v MK14_72" data-id="MK14_72">உடனே சேவல் இரண்டாம்முறை கூவியது. சேவல் இரண்டுமுறை கூவுகிறதற்கு முன்பே நீ என்னை மூன்றுமுறை மறுதலிப்பாய் என்று இயேசு தனக்குச் சொன்ன வார்த்தையை பேதுரு நினைத்துப்பார்த்து, மிகவும் அழுதான்.</span>
</div>

</div><br>
<div class="footnotes">

</div>


</div></div>
</body>


</html>