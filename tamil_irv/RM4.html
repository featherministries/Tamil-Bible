<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ரோமர் 4 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="RM.html">Chapter List</a><a class="location" href="RM.html">ரோமர் 4</a><a class="prev" href="RM3.html">&lt;</a>
<a class="home" href="../index.html">&#9776;</a> 
<a class="next" href="RM5.html">&gt;</a>
</div></div>
<div class="section chapter RM RM4 tamil_irv tam " dir="ltr" lang="tam" data-id="RM4" data-nextid="RM5" data-previd="RM3"><br>
<div class="c">4</div>
<div class="s">ஆபிரகாம் விசுவாசத்தினால் நீதிமானாக்கப்படுதல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v RM4_1" data-id="RM4_1">அப்படியானால், நம்முடைய தகப்பனாகிய ஆபிரகாம் சரீரத்தின்படி என்னத்தைக் கண்டுபிடித்தான் என்று சொல்லுவோம்?</span>
<span class="v-num v-2 " data-id="bibleJsn">2&nbsp;</span><span class="v RM4_2" data-id="RM4_2">ஆபிரகாம் செயல்களினாலே நீதிமானாக்கப்பட்டான் என்றால் மேன்மைபாராட்ட அவனுக்குக் காரணம் உண்டு; ஆனால் தேவனுக்குமுன்பாக மேன்மைபாராட்டமுடியாது.</span>
<span class="v-num v-3 " data-id="bibleJsn">3&nbsp;</span><span class="v RM4_3" data-id="RM4_3">வேதவாக்கியம் என்ன சொல்லுகிறது? ஆபிரகாம் தேவனை விசுவாசித்தான், அது அவனுக்கு நீதியாக எண்ணப்பட்டது என்று சொல்லுகிறது.</span>
<span class="v-num v-4 " data-id="bibleJsn">4&nbsp;</span><span class="v RM4_4" data-id="RM4_4">வேலை செய்கிறவனுக்கு வருகிற கூலி கிருபை என்று எண்ணப்படாமல், கடன் என்று எண்ணப்படும்.</span>
<span class="v-num v-5 " data-id="bibleJsn">5&nbsp;</span><span class="v RM4_5" data-id="RM4_5">ஒருவன் செயல்களைச் செய்யாமல் பாவியை நீதிமானாக்குகிறவரிடம் விசுவாசம் வைக்கிறவனாக இருந்தால், அவனுடைய விசுவாசமே அவனுக்கு நீதியாக எண்ணப்படும்.</span>
<span class="v-num v-6 " data-id="bibleJsn">6&nbsp;</span><span class="v RM4_6" data-id="RM4_6">அந்தப்படி, செயல்கள் இல்லாமல் தேவனாலே நீதிமான் என்று எண்ணப்படுகிற மனிதனுடைய பாக்கியத்தைக் காண்பிப்பதற்காக:</span>
<span class="v-num v-7 " data-id="bibleJsn">7&nbsp;</span><span class="v RM4_7" data-id="RM4_7">எவர்களுடைய அக்கிரமங்கள் மன்னிக்கப்பட்டதோ, எவர்களுடைய பாவங்கள் மூடப்பட்டதோ, அவர்கள் பாக்கியவான்கள்.</span>
<span class="v-num v-8 " data-id="bibleJsn">8&nbsp;</span><span class="v RM4_8" data-id="RM4_8">எவனுடைய பாவத்தைக் கர்த்தர் எண்ணாதிருக்கிறாரோ, அவன் பாக்கியவான் என்று தாவீது சொல்லியிருக்கிறான்.</span>
<span class="v-num v-9 " data-id="bibleJsn">9&nbsp;</span><span class="v RM4_9" data-id="RM4_9">இந்தப் பாக்கியம் விருத்தசேதனம் உள்ளவனுக்குமட்டும் வருமோ அல்லது விருத்தசேதனம் இல்லாதவனுக்கும் வருமோ? ஆபிரகாமுக்கு விசுவாசம் நீதியாக எண்ணப்பட்டது என்று சொல்லுகிறோமே.</span>
<span class="v-num v-10 " data-id="bibleJsn">10&nbsp;</span><span class="v RM4_10" data-id="RM4_10">அது எப்பொழுது அவனுக்கு அப்படி எண்ணப்பட்டது? அவன் விருத்தசேதனம் உள்ளவனாக இருந்தபோதா அல்லது விருத்தசேதனம் இல்லாதவனாக இருந்தபோதா? விருத்தசேதனம் உள்ளவனாக இருந்தபோது இல்லை, விருத்தசேதனம் இல்லாதவனாக இருந்தபோதே.</span>
<span class="v-num v-11 " data-id="bibleJsn">11&nbsp;</span><span class="v RM4_11" data-id="RM4_11">மேலும், விருத்தசேதனம் இல்லாத காலத்தில் அவன் விசுவாசத்தினாலே அடைந்த நீதிக்கு முத்திரையாக விருத்தசேதனமாகிய அடையாளத்தைப் பெற்றான். விருத்தசேதனம் இல்லாதவர்களாக விசுவாசிக்கிற எல்லோருக்கும் நீதி எண்ணப்படுவதற்காக அவர்களுக்கு அவன் தகப்பனாக இருப்பதற்கும்,</span>
<span class="v-num v-12 " data-id="bibleJsn">12&nbsp;</span><span class="v RM4_12" data-id="RM4_12">விருத்தசேதனத்தைப் பெற்றவர்களாக மட்டுமில்லை, நம்முடைய தகப்பனாகிய ஆபிரகாம் விருத்தசேதனம் இல்லாத காலத்தில் அடைந்த விசுவாசமாகிய அடிச்சுவடுகளில் நடக்கிறவர்களாகவும் இருக்கிறவர்களுக்குத் தகப்பனாக இருப்பதற்கும், அந்த அடையாளத்தைப் பெற்றான்.</span>
<span class="v-num v-13 " data-id="bibleJsn">13&nbsp;</span><span class="v RM4_13" data-id="RM4_13">அன்றியும், உலகத்தைச் சுதந்தரிப்பான் என்கிற வாக்குத்தத்தம் ஆபிரகாமுக்கோ அல்லது அவன் வம்சத்திற்கோ நியாயப்பிரமாணத்தினால் கிடைக்காமல் விசுவாசத்தினால் வருகிற நீதியினால் கிடைத்தது.</span>
<span class="v-num v-14 " data-id="bibleJsn">14&nbsp;</span><span class="v RM4_14" data-id="RM4_14">நியாயப்பிரமாணத்தைச் சேர்ந்தவர்கள் வாரிசுகளானால் விசுவாசம் வீணாகப்போகும், வாக்குத்தத்தமும் இல்லாமல்போகும்.</span>
<span class="v-num v-15 " data-id="bibleJsn">15&nbsp;</span><span class="v RM4_15" data-id="RM4_15">மேலும் நியாயப்பிரமாணம் கோபத்தை உண்டாக்குகிறது, நியாயப்பிரமாணம் இல்லை என்றால் கீழ்ப்படியாமையும் இல்லை.</span>
<span class="v-num v-16 " data-id="bibleJsn">16&nbsp;</span><span class="v RM4_16" data-id="RM4_16">எனவே, சுதந்திரமானது கிருபையினால் உண்டாகிறதாக இருப்பதற்காக அது விசுவாசத்தினாலே வருகிறது; நியாயப்பிரமாணத்தைச் சேர்ந்த வம்சத்தினர்களுக்குமட்டும் இல்லை, நம் எல்லோருக்கும் தகப்பனாகிய ஆபிரகாமுடைய விசுவாசத்தைச் சேர்ந்தவர்களான எல்லா வம்சத்தினர்களுக்கும் அந்த வாக்குத்தத்தம் நிச்சயமாக இருப்பதற்காக அப்படி வருகிறது.</span>
<span class="v-num v-17 " data-id="bibleJsn">17&nbsp;</span><span class="v RM4_17" data-id="RM4_17">அநேக தேசமக்களுக்கு உன்னைத் தகப்பனாக ஏற்படுத்தினேன் என்று எழுதியிருக்கிறபடி, அவன், தான் விசுவாசித்தவருமாக, மரித்தோரை உயிரோடு எழுப்பி, இல்லாதவைகளை இருக்கிறவைகளைப்போல அழைக்கிறவருமாக இருக்கிற தேவனுக்குமுன்பாக நம்மெல்லோருக்கும் தகப்பன் ஆனான்.</span>
<span class="v-num v-18 " data-id="bibleJsn">18&nbsp;</span><span class="v RM4_18" data-id="RM4_18">உன் வம்சம் இவ்வளவாக இருக்கும் என்று சொல்லப்பட்டபடியே, தான் அநேக தேசமக்களுக்கு தகப்பனாவதை நம்புகிறதற்கு வழியில்லாதிருந்தும், அதை நம்பிக்கையோடு விசுவாசித்தான்.</span>
<span class="v-num v-19 " data-id="bibleJsn">19&nbsp;</span><span class="v RM4_19" data-id="RM4_19">அவன் விசுவாசத்திலே பலவீனமாக இருக்கவில்லை; அவன் ஏறக்குறைய நூறு வயதுள்ளவனாக இருக்கும்போது, தன் சரீரம் செத்துப்போனதையும், சாராளுடைய கர்ப்பம் செத்துப்போனதையும் நினைக்காமல் இருந்தான்.</span>
<span class="v-num v-20 " data-id="bibleJsn">20&nbsp;</span><span class="v RM4_20" data-id="RM4_20">தேவனுடைய வாக்குத்தத்தத்தைக்குறித்து அவன் அவிசுவாசமாகச் சந்தேகப்படாமல்,</span>
<span class="v-num v-21 " data-id="bibleJsn">21&nbsp;</span><span class="v RM4_21" data-id="RM4_21">தேவன் வாக்குத்தத்தம்பண்ணினதை நிறைவேற்ற வல்லவராக இருக்கிறார் என்று முழுநிச்சயமாக நம்பி, தேவனை மகிமைப்படுத்தி, விசுவாசத்தில் வல்லவன் ஆனான்.</span>
<span class="v-num v-22 " data-id="bibleJsn">22&nbsp;</span><span class="v RM4_22" data-id="RM4_22">எனவே, அது அவனுக்கு நீதியாக எண்ணப்பட்டது.</span>
<span class="v-num v-23 " data-id="bibleJsn">23&nbsp;</span><span class="v RM4_23" data-id="RM4_23">அது அவனுக்கு நீதியாக எண்ணப்பட்டது என்பது, அவனுக்காகமட்டும் இல்லை, நமக்காகவும் எழுதப்பட்டிருக்கிறது.</span>
<span class="v-num v-24 " data-id="bibleJsn">24&nbsp;</span><span class="v RM4_24" data-id="RM4_24">நம்முடைய கர்த்தராகிய இயேசுவை மரித்தோரிலிருந்து உயிரோடு எழுப்பினவரை விசுவாசிக்கிற நமக்கும் அப்படியே எண்ணப்படும்.</span>
<span class="v-num v-25 " data-id="bibleJsn">25&nbsp;</span><span class="v RM4_25" data-id="RM4_25">அவர் நம்முடைய பாவங்களுக்காக ஒப்புக்கொடுக்கப்பட்டும், நாம் நீதிமான்களாக்கப்படுவதற்காக எழுப்பப்பட்டும் இருக்கிறார்.</span>
</div>

</div><br>
<div class="footnotes">

</div>


</div></div>
</body>


</html>