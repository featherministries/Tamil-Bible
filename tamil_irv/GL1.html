<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>கலாத்தியர் 1 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="GL.html">Chapter List</a><a class="location" href="GL.html">கலாத்தியர் 1</a><a class="prev" href="C213.html">&lt;</a>
<a class="home" href="../index.html">&#9776;</a> 
<a class="next" href="GL2.html">&gt;</a>
</div></div>
<div class="section chapter GL GL1 tamil_irv tam " dir="ltr" lang="tam" data-id="GL1" data-nextid="GL2" data-previd="C213"><br>
<div class="mt">கலாத்தியர்</div>
<div class="c">1</div>
<div class="p">
<span class="v-num v-1 " data-id="bibleJsn">1&nbsp;</span><span class="v GL1_1" data-id="GL1_1">மனிதர்களாலும் இல்லை, மனிதர்கள் மூலமாகவும் இல்லை, இயேசுகிறிஸ்துவினாலும், அவரை மரித்தோரிலிருந்து உயிரோடு எழுப்பின பிதாவாகிய தேவனாலும் அப்போஸ்தலனாக இருக்கிற பவுலாகிய நானும்,</span>
<span class="v-num v-2 " data-id="bibleJsn">2&nbsp;</span><span class="v GL1_2" data-id="GL1_2">என்னோடு இருக்கிற சகோதரர்கள் எல்லோரும், கலாத்தியா நாட்டில் உள்ள சபைகளுக்கு எழுதுகிறதாவது:</span>
<span class="v-num v-3 " data-id="bibleJsn">3&nbsp;</span><span class="v GL1_3" data-id="GL1_3">பிதாவாகிய தேவனாலும், நம்முடைய கர்த்தராகிய இயேசுகிறிஸ்துவினாலும் உங்களுக்குக் கிருபையும், சமாதானமும் உண்டாவதாக;</span>
<span class="v-num v-4 " data-id="bibleJsn">4&nbsp;</span><span class="v GL1_4" data-id="GL1_4">அவர் நம்மை இப்பொழுது இருக்கிற பொல்லாத உலகத்திலிருந்து விடுவிப்பதற்காக நம்முடைய பிதாவாகிய தேவனுடைய விருப்பத்தின்படியே நம்முடைய பாவங்களுக்காகத் தம்மைத்தாமே ஒப்புக்கொடுத்தார்;</span>
<span class="v-num v-5 " data-id="bibleJsn">5&nbsp;</span><span class="v GL1_5" data-id="GL1_5">அவருக்கு என்றென்றைக்குமுள்ள எல்லாக் காலங்களிலும் மகிமை உண்டாவதாக. ஆமென்.</span>
</div>
<div class="s">வேறொரு நற்செய்தி இல்லை</div>
<div class="p">
<span class="v-num v-6 " data-id="bibleJsn">6&nbsp;</span><span class="v GL1_6" data-id="GL1_6">உங்களைக் கிறிஸ்துவின் கிருபையினாலே அழைத்தவரை நீங்கள் இவ்வளவு சீக்கிரமாகவிட்டு, வேறொரு வித்தியாசமான நற்செய்திக்குத் திரும்புகிறதைப்பற்றி நான் ஆச்சரியப்படுகிறேன்;</span>
<span class="v-num v-7 " data-id="bibleJsn">7&nbsp;</span><span class="v GL1_7" data-id="GL1_7">வேறொரு நற்செய்தி இல்லையே; சிலர் உங்களைக் கலங்கப்படுத்தி, கிறிஸ்துவினுடைய நற்செய்தியை மாற்ற விரும்புகிறார்கள்.</span>
<span class="v-num v-8 " data-id="bibleJsn">8&nbsp;</span><span class="v GL1_8" data-id="GL1_8">நாங்கள் உங்களுக்குப் பிரசங்கித்த நற்செய்தியைத்தவிர, நாங்களோ அல்லது வானத்திலிருந்து வருகிற ஒரு தூதனோ, வேறொரு நற்செய்தியை உங்களுக்குப் பிரசங்கித்தால், அவன் சபிக்கப்பட்டவனாக இருப்பான்.</span>
<span class="v-num v-9 " data-id="bibleJsn">9&nbsp;</span><span class="v GL1_9" data-id="GL1_9">முன்பே சொன்னதுபோல மீண்டும் சொல்லுகிறேன்; நீங்கள் ஏற்றுக்கொண்ட நற்செய்தியைத்தவிர வேறொரு நற்செய்தியை ஒருவன் உங்களுக்குப் பிரசங்கித்தால் அவன் சபிக்கப்பட்டவனாக இருப்பான்.</span>
<span class="v-num v-10 " data-id="bibleJsn">10&nbsp;</span><span class="v GL1_10" data-id="GL1_10">இப்பொழுது மனிதனுடையதா, தேவனுடையதா? யாருடைய அங்கீகாரத்தைத் தேடுகிறேன்? மனிதனைப் பிரியப்படுத்தப் பார்க்கிறேனா? நான் இன்னும் மனிதனைப் பிரியப்படுத்துகிறவனாக இருந்தால் நான் கிறிஸ்துவின் ஊழியக்காரன் இல்லையே.</span>
</div>
<div class="s">பவுலின் நற்செய்தி தேவனுடையது</div>
<div class="p">
<span class="v-num v-11 " data-id="bibleJsn">11&nbsp;</span><span class="v GL1_11" data-id="GL1_11">மேலும், சகோதரர்களே, என்னால் பிரசங்கிக்கப்பட்ட நற்செய்தி மனிதர்களுடைய யோசனையினால் உண்டானது இல்லையென்று உங்களுக்குத் தெரிவிக்கிறேன்.</span>
<span class="v-num v-12 " data-id="bibleJsn">12&nbsp;</span><span class="v GL1_12" data-id="GL1_12">நான் அதை ஒரு மனிதனிடமிருந்து பெற்றதும் இல்லை, மனிதனிடமிருந்து கற்றதும் இல்லை, இயேசுகிறிஸ்துவே அதை எனக்கு வெளிப்படுத்தினார்.</span>
<span class="v-num v-13 " data-id="bibleJsn">13&nbsp;</span><span class="v GL1_13" data-id="GL1_13">நான் யூதமதத்தில் இருந்தபோது என்னுடைய நடத்தையைக்குறித்துக் கேள்விப்பட்டிருப்பீர்கள்; தேவனுடைய சபையை நான் அதிகமாக துன்பப்படுத்தி, அதைப் பாழாக்கி;</span>
<span class="v-num v-14 " data-id="bibleJsn">14&nbsp;</span><span class="v GL1_14" data-id="GL1_14">என் மக்களில் என் வயதுள்ள அநேகரைவிட யூதமதத்தில் தேறினவனாக, என் முற்பிதாக்களுடைய பாரம்பரிய நியாயங்களுக்காக அதிக பக்திவைராக்கியம் உள்ளவனாக இருந்தேன்.</span>
<span class="v-num v-15 " data-id="bibleJsn">15&nbsp;</span><span class="v GL1_15" data-id="GL1_15">அப்படியிருந்தும், நான் என் தாயின் வயிற்றிலிருந்தது முதல், என்னைப் பிரித்தெடுத்து, தம்முடைய கிருபையினால் அழைத்த தேவன்,</span>
<span class="v-num v-16 " data-id="bibleJsn">16&nbsp;</span><span class="v GL1_16" data-id="GL1_16">தம்முடைய குமாரனை நான் யூதரல்லாத மக்களுக்கு நற்செய்தியாக அறிவிப்பதற்கு, அவரை எனக்குள் வெளிப்படுத்த விருப்பமாக இருந்தபோது, உடனே நான் சரீரத்தோடும் இரத்தத்தோடும் யோசனை பண்ணாமலும்;</span>
<span class="v-num v-17 " data-id="bibleJsn">17&nbsp;</span><span class="v GL1_17" data-id="GL1_17">எனக்கு முன்பே எருசலேமில் அப்போஸ்தலர்களாக இருந்தவர்களிடம் போகாமலும்; அரபிதேசத்திற்குப் புறப்பட்டுப்போய், மீண்டும் தமஸ்கு ஊருக்குத் திரும்பிவந்தேன்.</span>
<span class="v-num v-18 " data-id="bibleJsn">18&nbsp;</span><span class="v GL1_18" data-id="GL1_18">மூன்று வருடங்களுக்குப்பின்பு, பேதுருவைப் பார்ப்பதற்காக நான் எருசலேமுக்குப்போய், அவனோடுகூட பதினைந்து நாட்கள் தங்கியிருந்தேன்.</span>
<span class="v-num v-19 " data-id="bibleJsn">19&nbsp;</span><span class="v GL1_19" data-id="GL1_19">கர்த்தருடைய சகோதரனாகிய யாக்கோபைத்தவிர, அப்போஸ்தலரில் வேறொருவரையும் நான் பார்க்கவில்லை.</span>
<span class="v-num v-20 " data-id="bibleJsn">20&nbsp;</span><span class="v GL1_20" data-id="GL1_20">நான் உங்களுக்கு எழுதுகிற இவைகள் பொய் இல்லை என்று தேவனுக்குமுன்பாக நிச்சயமாகச் சொல்லுகிறேன்.</span>
<span class="v-num v-21 " data-id="bibleJsn">21&nbsp;</span><span class="v GL1_21" data-id="GL1_21">பின்பு, சீரியா சிலிசியா நாடுகளுக்குச் சென்றேன்.</span>
<span class="v-num v-22 " data-id="bibleJsn">22&nbsp;</span><span class="v GL1_22" data-id="GL1_22">மேலும் யூதேயா நாட்டிலே கிறிஸ்துவிற்குள்ளான சபைமக்களுக்கு அறிமுகம் இல்லாதவனாக இருந்தேன்.</span>
<span class="v-num v-23 " data-id="bibleJsn">23&nbsp;</span><span class="v GL1_23" data-id="GL1_23">முன்னே நம்மைத் துன்பப்படுத்தினவனே, தான் அழிக்கப்பார்த்த விசுவாசத்தை இப்பொழுது பிரசங்கிக்கிறான் என்பதைமட்டும் அவர்கள் கேள்விப்பட்டு,</span>
<span class="v-num v-24 " data-id="bibleJsn">24&nbsp;</span><span class="v GL1_24" data-id="GL1_24">எனக்காக தேவனை மகிமைப்படுத்தினார்கள்.</span>
</div>

</div><br>
<div class="footnotes">

</div>


</div></div>
</body>


</html>