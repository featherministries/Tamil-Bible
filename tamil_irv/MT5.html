<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>மத்தேயு 5 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="MT.html">Chapter List</a><a class="location" href="MT.html">மத்தேயு 5</a><a class="prev" href="MT4.html">&lt;</a>
<a class="home" href="../index.html">&#9776;</a> 
<a class="next" href="MT6.html">&gt;</a>
</div></div>
<div class="section chapter MT MT5 tamil_irv tam " dir="ltr" lang="tam" data-id="MT5" data-nextid="MT6" data-previd="MT4"><br>
<div class="c">5</div>
<div class="s">இயேசுவின் மலைப்பிரசங்கம்</div>
<div class="p">
<span class="v-num v-1 " data-id="bibleJsn">1&nbsp;</span><span class="v MT5_1" data-id="MT5_1">இயேசு திரளான மக்களைக் கண்டு மலையின்மேல் ஏறினார்; அவர் உட்கார்ந்தபொழுது, அவருடைய சீடர்கள் அவரிடத்தில் வந்தார்கள்.</span>
<span class="v-num v-2 " data-id="bibleJsn">2&nbsp;</span><span class="v MT5_2" data-id="MT5_2">அப்பொழுது அவர் அவர்களுக்கு உபதேசித்துச் சொன்னது என்னவென்றால்:</span>
<span class="v-num v-3 " data-id="bibleJsn">3&nbsp;</span><span class="v MT5_3" data-id="MT5_3">ஆவியில் எளிமையுள்ளவர்கள் பாக்கியவான்கள்; பரலோகராஜ்யம் அவர்களுடையது.</span>
<span class="v-num v-4 " data-id="bibleJsn">4&nbsp;</span><span class="v MT5_4" data-id="MT5_4">துயரப்படுகிறவர்கள் பாக்கியவான்கள்; அவர்கள் ஆறுதலடைவார்கள்.</span>
<span class="v-num v-5 " data-id="bibleJsn">5&nbsp;</span><span class="v MT5_5" data-id="MT5_5">சாந்தகுணமுள்ளவர்கள் பாக்கியவான்கள்; அவர்கள் பூமியைச் சுதந்தரித்துக்கொள்வார்கள்.</span>
<span class="v-num v-6 " data-id="bibleJsn">6&nbsp;</span><span class="v MT5_6" data-id="MT5_6">நீதியின்மேல் பசிதாகமுள்ளவர்கள் பாக்கியவான்கள்; அவர்கள் திருப்தியடைவார்கள்.</span>
<span class="v-num v-7 " data-id="bibleJsn">7&nbsp;</span><span class="v MT5_7" data-id="MT5_7">இரக்கமுள்ளவர்கள் பாக்கியவான்கள்; அவர்கள் இரக்கம்பெறுவார்கள்.</span>
<span class="v-num v-8 " data-id="bibleJsn">8&nbsp;</span><span class="v MT5_8" data-id="MT5_8">இருதயத்தில் சுத்தமுள்ளவர்கள் பாக்கியவான்கள்; அவர்கள் தேவனைத் தரிசிப்பார்கள்.</span>
<span class="v-num v-9 " data-id="bibleJsn">9&nbsp;</span><span class="v MT5_9" data-id="MT5_9">சமாதானம் செய்கிறவர்கள் பாக்கியவான்கள்; அவர்கள் தேவனுடைய பிள்ளைகள் எனப்படுவார்கள்.</span>
<span class="v-num v-10 " data-id="bibleJsn">10&nbsp;</span><span class="v MT5_10" data-id="MT5_10">நீதியினிமித்தம் துன்பப்படுகிறவர்கள் பாக்கியவான்கள்; பரலோகராஜ்யம் அவர்களுடையது.</span>
<span class="v-num v-11 " data-id="bibleJsn">11&nbsp;</span><span class="v MT5_11" data-id="MT5_11">என்னிமித்தம் உங்களை நிந்தித்துத் துன்பப்படுத்தி, பலவிதமான தீமையான சொற்களையும் உங்கள்மேல் பொய்யாகச் சொல்வார்களானால் பாக்கியவான்களாக இருப்பீர்கள்;</span>
<span class="v-num v-12 " data-id="bibleJsn">12&nbsp;</span><span class="v MT5_12" data-id="MT5_12">சந்தோஷப்பட்டு மகிழ்ந்திருங்கள்; பரலோகத்தில் உங்களுடைய பலன் அதிகமாக இருக்கும்; உங்களுக்குமுன்பே வாழ்ந்த தீர்க்கதரிசிகளையும் அப்படியே துன்பப்படுத்தினார்களே.</span>
</div>
<div class="s">உப்பும் வெளிச்சமும்</div>
<div class="p">
<span class="v-num v-13 " data-id="bibleJsn">13&nbsp;</span><span class="v MT5_13" data-id="MT5_13">நீங்கள் பூமிக்கு உப்பாக இருக்கிறீர்கள்; உப்பானது சாரமற்றுப்போனால், எதினால் சாரமாக்கப்படும்? வெளியே கொட்டப்படுவதற்கும், மனிதர்களால் மிதிக்கப்படுவதற்குமே ஒழிய வேறொன்றுக்கும் உதவாது.</span>
<span class="v-num v-14 " data-id="bibleJsn">14&nbsp;</span><span class="v MT5_14" data-id="MT5_14">நீங்கள் உலகத்திற்கு வெளிச்சமாக இருக்கிறீர்கள்; மலையின்மேல் இருக்கிற பட்டணம் மறைந்திருக்கமாட்டாது.</span>
<span class="v-num v-15 " data-id="bibleJsn">15&nbsp;</span><span class="v MT5_15" data-id="MT5_15">விளக்கைக் கொளுத்தி பாத்திரத்தினாலே மூடிவைக்காமல், விளக்குத்தண்டின்மேல் வைப்பார்கள்; அப்பொழுது அது வீட்டிலுள்ள அனைவருக்கும் வெளிச்சம் கொடுக்கும்.</span>
<span class="v-num v-16 " data-id="bibleJsn">16&nbsp;</span><span class="v MT5_16" data-id="MT5_16">இவ்விதமாக, மனிதர்கள் உங்களுடைய நற்செயல்களைக் கண்டு, பரலோகத்திலிருக்கிற உங்களுடைய பிதாவை மகிமைப்படுத்தும்படி, உங்களுடைய வெளிச்சம் அவர்களுக்கு முன்பாகப் பிரகாசிக்கக்கடவது.</span>
</div>
<div class="s">நியாயப்பிரமாணம் நிறைவேறுதல்</div>
<div class="p">
<span class="v-num v-17 " data-id="bibleJsn">17&nbsp;</span><span class="v MT5_17" data-id="MT5_17">நியாயப்பிரமாணத்தையானாலும் தீர்க்கதரிசனங்களையானாலும் அழிக்கிறதற்கு வந்தேன் என்று நினைத்துக்கொள்ளாதேயுங்கள்; அழிக்கிறதற்கு இல்லை, நிறைவேற்றுவதற்கே வந்தேன்.</span>
<span class="v-num v-18 " data-id="bibleJsn">18&nbsp;</span><span class="v MT5_18" data-id="MT5_18">வானமும் பூமியும் ஒழிந்துபோனாலும், நியாயப்பிரமாணத்தில் உள்ளதெல்லாம் நிறைவேறும்வரை, அதில் ஒரு சிறு எழுத்தாவது, ஒரு எழுத்தின் உறுப்பாவது ஒழிந்துபோகாது என்று உண்மையாகவே உங்களுக்குச் சொல்லுகிறேன்.</span>
<span class="v-num v-19 " data-id="bibleJsn">19&nbsp;</span><span class="v MT5_19" data-id="MT5_19">ஆகவே, இந்தக் கட்டளைகள் எல்லாவற்றிலும் சிறிதானதொன்றையாவது மீறி, அவ்விதமாக மனிதர்களுக்குப் போதிக்கிறவன் பரலோகராஜ்யத்தில் எல்லோரையும்விட சிறியவன் எனப்படுவான்; இவைகளைக் கைக்கொண்டு போதிக்கிறவனோ, பரலோகராஜ்யத்தில் பெரியவன் எனப்படுவான்.</span>
<span class="v-num v-20 " data-id="bibleJsn">20&nbsp;</span><span class="v MT5_20" data-id="MT5_20">வேதபண்டிதர்கள் பரிசேயர்கள் என்பவர்களுடைய நீதியைவிட உங்களுடைய நீதி அதிகமாக இல்லாவிட்டால், பரலோகராஜ்யத்தில் பிரவேசிக்கமாட்டீர்கள் என்று உங்களுக்குச் சொல்லுகிறேன்.</span>
</div>
<div class="s">கொலை செய்யாதே</div>
<div class="p">
<span class="v-num v-21 " data-id="bibleJsn">21&nbsp;</span><span class="v MT5_21" data-id="MT5_21">கொலை செய்யாதிருப்பாயாக என்பதும், கொலைசெய்கிறவன் நியாயத்தீர்ப்பிற்கு உரியவனாக இருப்பான் என்பதும், முன்னோர்களுக்குச் சொல்லப்பட்டதென்று கேள்விப்பட்டிருக்கிறீர்கள்.</span>
<span class="v-num v-22 " data-id="bibleJsn">22&nbsp;</span><span class="v MT5_22" data-id="MT5_22">நான் உங்களுக்குச் சொல்லுகிறேன்; தன் சகோதரனை நியாயமில்லாமல் கோபித்துக்கொள்பவன் நியாயத்தீர்ப்பிற்கு உரியவனாக இருப்பான்; தன் சகோதரனை வீணனென்று சொல்லுகிறவன் ஆலோசனைச் சங்கத்தீர்ப்பிற்கு உரியவனாக இருப்பான்; மூடனே என்று சொல்லுகிறவன் எரிநரகத்திற்கு உரியவனாக இருப்பான்.</span>
<span class="v-num v-23 " data-id="bibleJsn">23&nbsp;</span><span class="v MT5_23" data-id="MT5_23">ஆகவே, நீ பலிபீடத்தில் உன் காணிக்கையைச் செலுத்த வந்து, உன்பேரில் உன் சகோதரனுக்குக் குறை உண்டென்று அங்கே நினைவுகூருவாயானால்,</span>
<span class="v-num v-24 " data-id="bibleJsn">24&nbsp;</span><span class="v MT5_24" data-id="MT5_24">அங்கே பலிபீடத்தின்முன்பு உன் காணிக்கையை வைத்துவிட்டுப்போய், முதலில் உன் சகோதரனோடு ஒப்புரவாகி, பின்பு வந்து உன் காணிக்கையைச் செலுத்து.</span>
</div>
<div class="p">
<span class="v-num v-25 " data-id="bibleJsn">25&nbsp;</span><span class="v MT5_25" data-id="MT5_25">எதிராளி உன்னை நியாயாதிபதியினிடத்தில் ஒப்புக்கொடுக்காமலும், நியாயாதிபதி உன்னைச் சேவகனிடத்தில் ஒப்புக்கொடுக்காமலும், நீ சிறைச்சாலையில் வைக்கப்படாமலும் இருக்கும்படியாக, நீ உன் எதிராளியோடு வழியில் இருக்கும்போதே சீக்கிரமாக அவனோடு சமாதானமாகு.</span>
<span class="v-num v-26 " data-id="bibleJsn">26&nbsp;</span><span class="v MT5_26" data-id="MT5_26">இல்லாவிட்டால், நீ ஒரு காசும் குறைவில்லாமல் செலுத்தித்தீர்க்கும்வரைக்கும் சிறைச்சாலையிலிருந்து வெளியே வரமாட்டாய் என்று உண்மையாகவே உனக்குச் சொல்லுகிறேன்.</span>
</div>
<div class="s">விபசாரம் செய்யாதே</div>
<div class="p">
<span class="v-num v-27 " data-id="bibleJsn">27&nbsp;</span><span class="v MT5_27" data-id="MT5_27">விபசாரம் செய்யாதிருப்பாயாக என்பது முன்னோர்களுக்குச் சொல்லப்பட்டதென்று கேள்விப்பட்டிருக்கிறீர்கள்.</span>
<span class="v-num v-28 " data-id="bibleJsn">28&nbsp;</span><span class="v MT5_28" data-id="MT5_28">நான் உங்களுக்குச் சொல்லுகிறேன்; ஒரு பெண்ணை இச்சையோடு பார்க்கிற எவனும் தன் இருதயத்தில் அவளோடு விபசாரம் செய்துவிட்டான்.</span>
<span class="v-num v-29 " data-id="bibleJsn">29&nbsp;</span><span class="v MT5_29" data-id="MT5_29">உன் வலது கண் உனக்கு இடறல் உண்டாக்கினால், அதைப் பிடுங்கி எறிந்துபோடு; உன் சரீரம் முழுவதும் நரகத்தில் தள்ளப்படுவதைவிட, உன் உறுப்புகளில் ஒன்று கெட்டுப்போவது உனக்கு நலமாக இருக்கும்.</span>
<span class="v-num v-30 " data-id="bibleJsn">30&nbsp;</span><span class="v MT5_30" data-id="MT5_30">உன் வலது கை உனக்கு இடறல் உண்டாக்கினால், அதை வெட்டி எறிந்துபோடு; உன் சரீரம் முழுவதும் நரகத்தில் தள்ளப்படுவதைவிட. உன் உறுப்புகளில் ஒன்று கெட்டுப்போவது உனக்கு நலமாக இருக்கும்.</span>
</div>
<div class="s">விவாகரத்து</div>
<div class="p">
<span class="v-num v-31 " data-id="bibleJsn">31&nbsp;</span><span class="v MT5_31" data-id="MT5_31">தன் மனைவியை விவாகரத்து செய்கிற எவனும், அவளுக்கு விடுதலைப்பத்திரம் கொடுக்கவேண்டும் என்று சொல்லப்பட்டது.</span>
<span class="v-num v-32 " data-id="bibleJsn">32&nbsp;</span><span class="v MT5_32" data-id="MT5_32">நான் உங்களுக்குச் சொல்லுகிறேன்; வேசித்தனக் காரணத்தினாலொழிய தன் மனைவியை விவாகரத்து செய்கிறவன், அவளை விபசாரம்செய்யத் தூண்டுகிறவனாக இருப்பான்; அப்படி விவாகரத்து செய்யப்பட்டவளைத் திருமணம் செய்கிறவனும் விபசாரம் செய்கிறவனாக இருப்பான்.</span>
</div>
<div class="s">பொய் சத்தியம்</div>
<div class="p">
<span class="v-num v-33 " data-id="bibleJsn">33&nbsp;</span><span class="v MT5_33" data-id="MT5_33">அன்றியும், பொய்யாணையிடாமல், உன் ஆணைகளைக் கர்த்தரின் முன்னிலையில் செலுத்துவாயாக என்று முன்னோர்களுக்குச் சொல்லப்பட்டதென்று கேள்விப்பட்டிருக்கிறீர்கள்.</span>
<span class="v-num v-34 " data-id="bibleJsn">34&nbsp;</span><span class="v MT5_34" data-id="MT5_34">நான் உங்களுக்குச் சொல்லுகிறேன்; எதையும் செய்வேன் என்று சத்தியம் செய்யவேண்டாம்; பரலோகத்தின்பேரில் சத்தியம் செய்யவேண்டாம், அது தேவனுடைய சிங்காசனம்.</span>
<span class="v-num v-35 " data-id="bibleJsn">35&nbsp;</span><span class="v MT5_35" data-id="MT5_35">பூமியின்பேரிலும் சத்தியம் செய்யவேண்டாம், அது அவருடைய பாதபடி; எருசலேமின்பேரிலும் சத்தியம் செய்யவேண்டாம், அது மகாராஜாவினுடைய நகரம்.</span>
<span class="v-num v-36 " data-id="bibleJsn">36&nbsp;</span><span class="v MT5_36" data-id="MT5_36">உன் தலையின்பேரிலும் சத்தியம் செய்யவேண்டாம், அதின் ஒரு முடியையாவது வெண்மையாக்கவும் கருமையாக்கவும் உன்னால் முடியாதே.</span>
<span class="v-num v-37 " data-id="bibleJsn">37&nbsp;</span><span class="v MT5_37" data-id="MT5_37">உள்ளதை உள்ளதென்றும், இல்லாததை இல்லையென்றும் சொல்லுங்கள்; இதற்கு மிஞ்சினது தீமையினால் உண்டாயிருக்கும்.</span>
</div>
<div class="s">பழிவாங்காதிருப்பாயாக</div>
<div class="p">
<span class="v-num v-38 " data-id="bibleJsn">38&nbsp;</span><span class="v MT5_38" data-id="MT5_38">கண்ணுக்குக் கண், பல்லுக்குப் பல் என்று, சொல்லப்பட்டதைக் கேள்விப்பட்டிருக்கிறீர்கள்.</span>
<span class="v-num v-39 " data-id="bibleJsn">39&nbsp;</span><span class="v MT5_39" data-id="MT5_39">நான் உங்களுக்குச் சொல்லுகிறேன்; தீமையோடு எதிர்த்து நிற்கவேண்டாம்; ஒருவன் உன்னை வலது கன்னத்தில் அறைந்தால், அவனுக்கு மறு கன்னத்தையும் காட்டு.</span>
<span class="v-num v-40 " data-id="bibleJsn">40&nbsp;</span><span class="v MT5_40" data-id="MT5_40">உன்னோடு வழக்காடி உன் ஆடையை எடுத்துக்கொள்ளவேண்டுமென்று விரும்புகிறவனுக்கு உன் மேலாடையையும் கொடுத்துவிடு.</span>
<span class="v-num v-41 " data-id="bibleJsn">41&nbsp;</span><span class="v MT5_41" data-id="MT5_41">ஒருவன் உன்னை ஒரு மைல்தூரம் வரக் கட்டாயப்படுத்தினால், அவனோடுகூட இரண்டு மைல்தூரம் போ.</span>
<span class="v-num v-42 " data-id="bibleJsn">42&nbsp;</span><span class="v MT5_42" data-id="MT5_42">உன்னிடத்தில் கேட்கிறவனுக்குக் கொடு, உன்னிடத்தில் கடன் வாங்க விரும்புகிறவனுக்கு முகங்கோணாதே.</span>
</div>
<div class="s">அன்பாக இருங்கள்</div>
<div class="p">
<span class="v-num v-43 " data-id="bibleJsn">43&nbsp;</span><span class="v MT5_43" data-id="MT5_43">உனக்கடுத்தவனைச் நேசித்து, உன் சத்துருவைப் பகைப்பாயாக என்று சொல்லப்பட்டதைக் கேள்விப்பட்டிருக்கிறீர்கள்.</span>
<span class="v-num v-44 " data-id="bibleJsn">44&nbsp;</span><span class="v MT5_44" data-id="MT5_44">நான் உங்களுக்குச் சொல்லுகிறேன்; உங்களுடைய சத்துருக்களை நேசியுங்கள்; உங்களைச் சபிக்கிறவர்களை ஆசீர்வதியுங்கள்; உங்களைப் பகைக்கிறவர்களுக்கு நன்மை செய்யுங்கள்; உங்களை நிந்திக்கிறவர்களுக்காகவும் உங்களைத் துன்பப்படுத்துகிறவர்களுக்காகவும் ஜெபம்பண்ணுங்கள்.</span>
<span class="v-num v-45 " data-id="bibleJsn">45&nbsp;</span><span class="v MT5_45" data-id="MT5_45">இப்படிச் செய்வதினால் நீங்கள் பரலோகத்திலிருக்கிற உங்களுடைய பிதாவிற்குப் பிள்ளைகளாக இருப்பீர்கள்; அவர் தீயவர்கள்மேலும் நல்லவர்கள்மேலும் தமது சூரியனை உதிக்கச்செய்து, நீதியுள்ளவர்கள்மேலும் அநீதியுள்ளவர்கள்மேலும் மழையைப் பெய்யப்பண்ணுகிறார்.</span>
<span class="v-num v-46 " data-id="bibleJsn">46&nbsp;</span><span class="v MT5_46" data-id="MT5_46">உங்களை நேசிக்கிறவர்களையே நீங்கள் நேசிப்பீர்களானால், உங்களுக்குப் பலன் என்ன? வரி வசூலிப்பவர்களும் அப்படியே செய்கிறார்கள் அல்லவா?</span>
<span class="v-num v-47 " data-id="bibleJsn">47&nbsp;</span><span class="v MT5_47" data-id="MT5_47">உங்களுடைய சகோதரர்களைமட்டும் வாழ்த்துவீர்களானால், நீங்கள் விசேஷித்துச் செய்கிறது என்ன? வரி வசூலிப்பவர்களும் அப்படியே செய்கிறார்கள் அல்லவா?</span>
<span class="v-num v-48 " data-id="bibleJsn">48&nbsp;</span><span class="v MT5_48" data-id="MT5_48">ஆகவே, பரலோகத்திலிருக்கிற உங்களுடைய பிதா பூரண சற்குணராக இருக்கிறதுபோல, நீங்களும் பூரண சற்குணராக இருக்கக்கடவீர்கள்.</span>
</div>

</div><br>
<div class="footnotes">

</div>


</div></div>
</body>


</html>