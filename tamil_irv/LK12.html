<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>லுூக்கா 12 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="LK.html">Chapter List</a><a class="location" href="LK.html">லுூக்கா 12</a><a class="prev" href="LK11.html">&lt;</a>
<a class="home" href="../index.html">&#9776;</a> 
<a class="next" href="LK13.html">&gt;</a>
</div></div>
<div class="section chapter LK LK12 tamil_irv tam " dir="ltr" lang="tam" data-id="LK12" data-nextid="LK13" data-previd="LK11"><br>
<div class="c">12</div>
<div class="s">எச்சரிக்கையும் உற்சாகப்படுத்துதலும்</div>
<div class="p">
<span class="v-num v-1 " data-id="bibleJsn">1&nbsp;</span><span class="v LK12_1" data-id="LK12_1">அந்தநேரத்தில் பல ஆயிரக்கணக்கான மக்கள் இயேசுவிடம் கூடிவந்திருக்கும்போது, அவர் முதலாவது தம்முடைய சீடர்களை நோக்கி: நீங்கள் மாயக்காரர்களாகிய பரிசேயர்களுடைய புளித்த மாவைக்குறித்து எச்சரிக்கையாக இருங்கள்.</span>
<span class="v-num v-2 " data-id="bibleJsn">2&nbsp;</span><span class="v LK12_2" data-id="LK12_2">வெளியாக்கப்படாத மறைபொருளுமில்லை, அறியப்படாத இரகசியமுமில்லை.</span>
<span class="v-num v-3 " data-id="bibleJsn">3&nbsp;</span><span class="v LK12_3" data-id="LK12_3">ஆதலால், நீங்கள் இருளில் பேசியது எதுவோ, அது வெளிச்சத்திலே கேட்கப்படும்; நீங்கள் வீட்டின் உள் அறைகளில் காதில் சொன்னது எதுவோ, அது வீட்டின் கூரையின்மேலிருந்து சத்தம்போட்டதுபோல இருக்கும்.</span>
<span class="v-num v-4 " data-id="bibleJsn">4&nbsp;</span><span class="v LK12_4" data-id="LK12_4">என் நண்பர்களாகிய உங்களுக்கு நான் சொல்லுகிறேன்: சரீரத்தைக் கொலைசெய்து, அதன்பின்பு அதிகமாக ஒன்றும் செய்ய முடியாதவர்களுக்குப் பயப்படாமலிருங்கள்.</span>
<span class="v-num v-5 " data-id="bibleJsn">5&nbsp;</span><span class="v LK12_5" data-id="LK12_5">நீங்கள் யாருக்கு பயப்படவேண்டும் என்று உங்களுக்குக் காண்பிக்கிறேன்: கொலைசெய்தபின்பு நரகத்திலே தள்ள வல்லமையுள்ளவருக்கு பயப்படுங்கள்; ஆம், அவருக்கே பயப்படுங்கள் என்று உங்களுக்குச் சொல்லுகிறேன்.</span>
<span class="v-num v-6 " data-id="bibleJsn">6&nbsp;</span><span class="v LK12_6" data-id="LK12_6">இரண்டு காசுகளுக்கு ஐந்து அடைக்கலான் குருவிகளை விற்கிறார்களல்லவா? அவைகளில் ஒன்றாவது தேவனால் மறக்கப்படுவதில்லை.</span>
<span class="v-num v-7 " data-id="bibleJsn">7&nbsp;</span><span class="v LK12_7" data-id="LK12_7">உங்களுடைய தலையிலுள்ள முடிகள் எல்லாம் எண்ணப்பட்டிருக்கிறது, ஆகவே, பயப்படாமலிருங்கள், அநேகம் அடைக்கலான் குருவிகளைவிட, நீங்கள் விசேஷித்தவர்களாக இருக்கிறீர்கள்.</span>
<span class="v-num v-8 " data-id="bibleJsn">8&nbsp;</span><span class="v LK12_8" data-id="LK12_8">அன்றியும் நான் உங்களுக்குச் சொல்லுகிறேன்: மனிதர்களுக்கு முன்பாக என்னை அறிக்கைப்பண்ணுகிறவன் எவனோ, அவனை மனிதகுமாரனும் தேவதூதர்களுக்கு முன்பாக அறிக்கைபண்ணுவார்.</span>
<span class="v-num v-9 " data-id="bibleJsn">9&nbsp;</span><span class="v LK12_9" data-id="LK12_9">மனிதர்கள் முன்பாக என்னை மறுதலிக்கிறவன் தேவதூதர்களுக்கு முன்பாக மறுதலிக்கப்படுவான்.</span>
<span class="v-num v-10 " data-id="bibleJsn">10&nbsp;</span><span class="v LK12_10" data-id="LK12_10">எவனாவது மனிதகுமாரனுக்கு விரோதமாக விசேஷத்தைச் சொன்னால் அது அவனுக்கு மன்னிக்கப்படும்; பரிசுத்த ஆவியானவருக்கு விரோதமாகத் தூஷணமான வார்த்தையைச் சொல்லுகிறவனுக்கோ மன்னிக்கப்படுவதில்லை.</span>
<span class="v-num v-11 " data-id="bibleJsn">11&nbsp;</span><span class="v LK12_11" data-id="LK12_11">அன்றியும், ஜெப ஆலயத்தலைவர்களுக்கும், ஆட்சியில் அதிகாரமுள்ளவர்களுக்கும் முன்பாக உங்களை விசாரணைசெய்ய கொண்டுபோய் நிறுத்தும்போது: அவர்களுடைய கேள்விகளுக்கு எப்படி பதில்கள் சொல்வது என்றும், எதைப் பேசவேண்டும் என்பதைக்குறித்தும் கவலைப்படாமலிருங்கள்.</span>
<span class="v-num v-12 " data-id="bibleJsn">12&nbsp;</span><span class="v LK12_12" data-id="LK12_12">நீங்கள் பேசவேண்டியவைகளைப் பரிசுத்த ஆவியானவர் அந்த நேரத்திலே உங்களுக்குப் போதிப்பார் என்றார்.</span>
</div>
<div class="s">அறிவற்ற செல்வந்தனின் உவமை</div>
<div class="p">
<span class="v-num v-13 " data-id="bibleJsn">13&nbsp;</span><span class="v LK12_13" data-id="LK12_13">அப்பொழுது மக்கள்கூட்டத்திலிருந்து ஒருவன் அவரை நோக்கி: போதகரே, என் தகப்பனுடைய சொத்தை பாகம் பிரித்து என்னுடைய பங்கை எனக்குத் தரும்படி என் சகோதரனுக்குக் கட்டளையிடவேண்டும் என்று கேட்டுக்கொண்டான்.</span>
<span class="v-num v-14 " data-id="bibleJsn">14&nbsp;</span><span class="v LK12_14" data-id="LK12_14">அதற்கு அவர்: மனிதனே, என்னை உங்களுக்கு நியாயாதிபதியாகவும் சொத்தை பங்கிடுகிறவனாகவும் வைத்தவன் யார் என்றார்.</span>
<span class="v-num v-15 " data-id="bibleJsn">15&nbsp;</span><span class="v LK12_15" data-id="LK12_15">பின்பு அவர் அவர்களை நோக்கி: பொருளாசையைக்குறித்து எச்சரிக்கையாக இருங்கள்; ஏனென்றால், ஒருவனுக்கு எவ்வளவு அதிக சொத்துக்கள் இருந்தாலும் அது அவனுக்கு ஜீவன் அல்ல என்றார்.</span>
<span class="v-num v-16 " data-id="bibleJsn">16&nbsp;</span><span class="v LK12_16" data-id="LK12_16">அல்லாமலும், இயேசு ஒரு உவமையை அவர்களுக்குச் சொன்னார்: செல்வந்தரான ஒருவனுடைய நிலம் நன்றாக விளைந்திருந்தது.</span>
<span class="v-num v-17 " data-id="bibleJsn">17&nbsp;</span><span class="v LK12_17" data-id="LK12_17">அப்பொழுது அவன்: நான் என்ன செய்வேன்? என் தானியங்களைச் சேர்த்து வைக்கிறதற்கு இடமில்லையே;</span>
<span class="v-num v-18 " data-id="bibleJsn">18&nbsp;</span><span class="v LK12_18" data-id="LK12_18">நான் ஒன்று செய்வேன், என் களஞ்சியங்களை இடித்து, பெரிதாகக் கட்டி, எனக்கு விளைந்த தானியத்தையும் என் பொருள்களையும் அங்கே சேர்த்துவைத்து,</span>
<span class="v-num v-19 " data-id="bibleJsn">19&nbsp;</span><span class="v LK12_19" data-id="LK12_19">பின்பு: ஆத்துமாவே, உனக்காக அநேக வருடங்களுக்கு அநேகம் பொருள்கள் சேர்த்து வைக்கப்பட்டிருக்கிறது; நீ இளைப்பாறி, சாப்பிட்டுக் குடித்து, மகிழ்ச்சியாக இரு என்று என் ஆத்துமாவிடம் சொல்லுவேன் என்று தனக்குள்ளே சிந்தித்துச் சொல்லிக்கொண்டான்.</span>
<span class="v-num v-20 " data-id="bibleJsn">20&nbsp;</span><span class="v LK12_20" data-id="LK12_20">தேவன் அவனை நோக்கி: மூடனே, உன் ஆத்துமா உன்னிடத்திலிருந்து இந்த இராத்திரியிலே எடுத்துக்கொள்ளப்படும், அப்பொழுது நீ சேகரித்தவைகள் யாருக்குச் சொந்தமாகும் என்றார்.</span>
<span class="v-num v-21 " data-id="bibleJsn">21&nbsp;</span><span class="v LK12_21" data-id="LK12_21">தேவனிடத்தில் செல்வந்தராக இருக்காமல், தனக்காகவே பொக்கிஷங்களைச் சேர்த்துவைக்கிறவன் இப்படியே இருக்கிறான் என்றார்.</span>
</div>
<div class="s">கவலைப்படாமலிருங்கள்</div>
<div class="p">
<span class="v-num v-22 " data-id="bibleJsn">22&nbsp;</span><span class="v LK12_22" data-id="LK12_22">பின்பு அவர் தம்முடைய சீடர்களை நோக்கி: ஆகவே, என்னத்தை உண்போம் என்று உங்களுடைய ஜீவனுக்காகவும், என்னத்தை உடுப்போம் என்று உங்களுடைய சரீரத்திற்காகவும் கவலைப்படாமலிருங்கள் என்று உங்களுக்குச் சொல்லுகிறேன்.</span>
<span class="v-num v-23 " data-id="bibleJsn">23&nbsp;</span><span class="v LK12_23" data-id="LK12_23">உணவைவிட ஜீவனும், உடையைவிட சரீரமும் விசேஷித்தவைகளாக இருக்கிறது.</span>
<span class="v-num v-24 " data-id="bibleJsn">24&nbsp;</span><span class="v LK12_24" data-id="LK12_24">காகங்களைக் கவனித்துப்பாருங்கள், அவைகள் விதைக்கிறதுமில்லை அறுக்கிறதுமில்லை, அவைகளுக்குப் பண்டசாலையுமில்லை, களஞ்சியமுமில்லை, இல்லாவிட்டாலும் அவைகளையும் தேவன் பிழைப்பூட்டுகிறார்; பறவைகளைவிட நீங்கள் எவ்வளவோ விசேஷித்தவர்களாக இருக்கிறீர்கள்.</span>
<span class="v-num v-25 " data-id="bibleJsn">25&nbsp;</span><span class="v LK12_25" data-id="LK12_25">கவலைப்படுகிறதினால் உங்களில் எவன் தன் சரீர அளவோடு ஒரு முழத்தைக் கூட்டுவான்.</span>
<span class="v-num v-26 " data-id="bibleJsn">26&nbsp;</span><span class="v LK12_26" data-id="LK12_26">மிகவும் சிறிய விஷயங்களை உங்களால் செய்யமுடியாதிருக்கும்போது, மற்றவைகளுக்காக நீங்கள் கவலைப்படுகிறதென்ன?</span>
<span class="v-num v-27 " data-id="bibleJsn">27&nbsp;</span><span class="v LK12_27" data-id="LK12_27">காட்டுப்புஷ்பங்கள் எப்படி வளருகிறதென்று கவனித்துப்பாருங்கள்; அவைகள் உழைக்கிறதுமில்லை, நூற்கிறதுமில்லை, என்றாலும் சாலொமோன் காலத்தில்இருந்து தன் சர்வமகிமையிலும் அவைகளில் ஒன்றைப்போலாவது உடுத்தியிருந்ததில்லை என்று உங்களுக்குச் சொல்லுகிறேன்.</span>
<span class="v-num v-28 " data-id="bibleJsn">28&nbsp;</span><span class="v LK12_28" data-id="LK12_28">இப்படியிருக்க, அற்பவிசுவாசிகளே, இன்றைக்குக் காட்டிலிருந்து நாளைக்கு அடுப்பிலே போடப்படுகிற புல்லுக்கு தேவன் இவ்விதமாக உடுத்துவித்தால், உங்களுக்கு உடுத்துவிப்பது அதிக நிச்சயமல்லவா?</span>
<span class="v-num v-29 " data-id="bibleJsn">29&nbsp;</span><span class="v LK12_29" data-id="LK12_29">ஆகவே, என்னத்தை உண்போம், என்னத்தைக் குடிப்போம் என்று, நீங்கள் கேளாமலும் சந்தேகப்படாமலும் இருங்கள்.</span>
<span class="v-num v-30 " data-id="bibleJsn">30&nbsp;</span><span class="v LK12_30" data-id="LK12_30">இவைகளையெல்லாம் உலகத்தார் நாடித்தேடுகிறார்கள்; இவைகள் உங்களுக்கு வேண்டியவைகள் என்று உங்களுடைய பிதாவானவர் அறிந்திருக்கிறார்.</span>
<span class="v-num v-31 " data-id="bibleJsn">31&nbsp;</span><span class="v LK12_31" data-id="LK12_31">தேவனுடைய ராஜ்யத்தையே தேடுங்கள், அப்பொழுது இவைகளெல்லாம் உங்களுக்குக் கூடக் கொடுக்கப்படும்.</span>
<span class="v-num v-32 " data-id="bibleJsn">32&nbsp;</span><span class="v LK12_32" data-id="LK12_32">பயப்படாதே சிறுமந்தையே, உங்களுக்கு ராஜ்யத்தைக் கொடுக்க உங்களுடைய பிதா பிரியமாக இருக்கிறார்.</span>
<span class="v-num v-33 " data-id="bibleJsn">33&nbsp;</span><span class="v LK12_33" data-id="LK12_33">உங்களுக்கு உள்ளவைகளை விற்று ஏழைகளுக்குக் கொடுங்கள், பழமையாகப் போகாத பணப்பைகளையும் குறையாத பொக்கிஷத்தையும் பரலோகத்திலே உங்களுக்குச் சம்பாதித்து வையுங்கள், அங்கே திருடன் அணுகுகிறதுமில்லை, பூச்சி அரிக்கிறதுமில்லை.</span>
<span class="v-num v-34 " data-id="bibleJsn">34&nbsp;</span><span class="v LK12_34" data-id="LK12_34">உங்களுடைய பொக்கிஷம் எங்கே இருக்கிறதோ அங்கே உங்களுடைய இருதயமும் இருக்கும்.</span>
</div>
<div class="s">விழித்திருங்கள்</div>
<div class="p">
<span class="v-num v-35 " data-id="bibleJsn">35&nbsp;</span><span class="v LK12_35" data-id="LK12_35">உங்களுடைய உடைகளை உடுத்தி ஆயத்தமாகவும், உங்களுடைய விளக்குகள் எரிகிறதாகவும் இருக்கட்டும்,</span>
<span class="v-num v-36 " data-id="bibleJsn">36&nbsp;</span><span class="v LK12_36" data-id="LK12_36">தங்களுடைய எஜமான் திருமண விருந்துக்குச் சென்றுவந்து கதவைத் தட்டும்போது, உடனே அவருக்குக் கதவைத் திறக்கும்படி எப்பொழுது வருவார் என்று காத்திருக்கிற மனிதர்களுக்கு ஒப்பாகவும் இருங்கள்.</span>
<span class="v-num v-37 " data-id="bibleJsn">37&nbsp;</span><span class="v LK12_37" data-id="LK12_37">எஜமான் வரும்போது, விழித்திருக்கிறவர்களாகக் காணப்படுகிற ஊழியக்காரர்களே பாக்கியவான்கள். அவர் பணிசெய்யும் உடைகளை உடுத்தி, அவர்களைப் பந்தியிருக்கச்செய்து, அருகில் வந்து அவர்களுக்கு ஊழியம் செய்வார் என்று உண்மையாகவே உங்களுக்குச் சொல்லுகிறேன்.</span>
<span class="v-num v-38 " data-id="bibleJsn">38&nbsp;</span><span class="v LK12_38" data-id="LK12_38">அவர் நடுராத்திரியிலோ அதிகாலையிலோ வந்து, அவர்கள் அங்கேயே இருக்கக்கண்டால், அந்த ஊழியக்காரர்கள் பாக்கியவான்கள்.</span>
<span class="v-num v-39 " data-id="bibleJsn">39&nbsp;</span><span class="v LK12_39" data-id="LK12_39">திருடன் எந்தநேரத்தில் வருவான் என்று வீட்டெஜமானுக்குத் தெரிந்திருந்தால், அவன் விழித்திருந்து, தன் வீட்டைக் கொள்ளையடிக்க விட்டிருக்கமாட்டான் என்று அறிந்திருக்கிறீர்கள்.</span>
<span class="v-num v-40 " data-id="bibleJsn">40&nbsp;</span><span class="v LK12_40" data-id="LK12_40">அந்தப்படியே நீங்கள் நினைக்காத நேரத்தில் மனிதகுமாரன் வருவார், ஆகவே, நீங்களும் ஆயத்தமாக இருங்கள் என்றார்.</span>
<span class="v-num v-41 " data-id="bibleJsn">41&nbsp;</span><span class="v LK12_41" data-id="LK12_41">அப்பொழுது பேதுரு அவரை நோக்கி: ஆண்டவரே, இந்த உவமையை எங்களுக்குமட்டும் சொல்லுகிறீரோ, எல்லோருக்கும் சொல்லுகிறீரோ என்று கேட்டான்.</span>
<span class="v-num v-42 " data-id="bibleJsn">42&nbsp;</span><span class="v LK12_42" data-id="LK12_42">அதற்குக் கர்த்தர்: பணிவிடைக்காரர்களுக்குத் தகுதியான காலத்திலே படிகொடுக்கும்படி எஜமான் அவர்கள்மேல் அதிகாரியாக வைக்கத்தக்க உண்மையும் விவேகமுமுள்ள விசாரணைக்காரன் யார்?</span>
<span class="v-num v-43 " data-id="bibleJsn">43&nbsp;</span><span class="v LK12_43" data-id="LK12_43">எஜமான் வரும்போது அப்படியே செய்கிறவனாகக் காணப்படுகிற ஊழியக்காரன் பாக்கியவான்.</span>
<span class="v-num v-44 " data-id="bibleJsn">44&nbsp;</span><span class="v LK12_44" data-id="LK12_44">தனக்குரிய எல்லாவற்றின்மேலும் அவனை விசாரணைக்காரனாக வைப்பான் என்று மெய்யாகவே உங்களுக்குச் சொல்லுகிறேன்.</span>
<span class="v-num v-45 " data-id="bibleJsn">45&nbsp;</span><span class="v LK12_45" data-id="LK12_45">அந்த ஊழியக்காரனோ, என் எஜமான் வர நாளாகும் என்று தனக்குள்ளே சொல்லிக்கொண்டு, வேலைக்காரர்களையும் வேலைக்காரிகளையும் அடிக்கவும், சாப்பிடவும், குடித்து வெறிக்கவும் முற்பட்டால்,</span>
<span class="v-num v-46 " data-id="bibleJsn">46&nbsp;</span><span class="v LK12_46" data-id="LK12_46">அவன் நினைக்காத நாளிலும், அறியாத நேரத்திலும், அந்த ஊழியக்காரனுடைய எஜமான் வந்து, அவனைக் கடினமாகத் தண்டித்து, உண்மையில்லாதவர்களோடு அவனுக்குப் பங்கை நியமிப்பான்.</span>
<span class="v-num v-47 " data-id="bibleJsn">47&nbsp;</span><span class="v LK12_47" data-id="LK12_47">தன் எஜமானுடைய விருப்பத்தை அறிந்தும் ஆயத்தமாக இல்லாமலும் அவனுடைய விருப்பத்தின்படி செய்யாமலும் இருந்த ஊழியக்காரன் அநேக அடிகள் அடிக்கப்படுவான்.</span>
<span class="v-num v-48 " data-id="bibleJsn">48&nbsp;</span><span class="v LK12_48" data-id="LK12_48">அறியாதவனாக இருந்து, அடிகளுக்கு ஏதுவானவைகளைச் செய்தவனோ, சில அடிகள் அடிக்கப்படுவான். எவனிடத்தில் அதிகம் கொடுக்கப்படுகிறதோ அவனிடத்தில் அதிகம் கேட்கப்படும்; மனிதர்கள், எவனிடத்தில் அதிகமாக ஒப்புவிக்கிறார்களோ அவனிடத்தில் அதிகமாகக் கேட்பார்கள்.</span>
</div>
<div class="s">சமாதானமல்ல பிரிவினையே</div>
<div class="p">
<span class="v-num v-49 " data-id="bibleJsn">49&nbsp;</span><span class="v LK12_49" data-id="LK12_49">பூமியின்மேல் அக்கினியைப் போடவந்தேன், அது இப்பொழுதே பற்றியெரியவேண்டுமென்று விரும்புகிறேன்.</span>
<span class="v-num v-50 " data-id="bibleJsn">50&nbsp;</span><span class="v LK12_50" data-id="LK12_50">ஆனாலும் நான் முழுகவேண்டிய ஒரு ஸ்நானமுண்டு, அது முடியும்வரை எவ்வளவோ நெருக்கப்படுகிறேன்.</span>
<span class="v-num v-51 " data-id="bibleJsn">51&nbsp;</span><span class="v LK12_51" data-id="LK12_51">நான் பூமியிலே சமாதானத்தை உண்டாக்க வந்தேன் என்று நினைக்கிறீர்களோ? சமாதானத்தையல்ல, பிரிவினையையே உண்டாக்க வந்தேன் என்று உங்களுக்குச் சொல்லுகிறேன்.</span>
<span class="v-num v-52 " data-id="bibleJsn">52&nbsp;</span><span class="v LK12_52" data-id="LK12_52">எப்படியென்றால், இதுமுதல் ஒரே வீட்டிலே ஐந்துபேர் பிரிந்திருப்பார்கள், இரண்டுபேருக்கு விரோதமாக மூன்றுபேரும், மூன்றுபேருக்கு விரோதமாக இரண்டுபேரும் பிரிந்திருப்பார்கள்.</span>
<span class="v-num v-53 " data-id="bibleJsn">53&nbsp;</span><span class="v LK12_53" data-id="LK12_53">தகப்பன் மகனுக்கும், மகன் தகப்பனுக்கும், தாய் மகளுக்கும், மகள் தாய்க்கும், மாமியார் மருமகளுக்கும், மருமகள் மாமியாருக்கும் விரோதமாகப் பிரிந்திருப்பார்கள் என்றார்.</span>
</div>
<div class="s">காலங்களை நிதானித்தல்</div>
<div class="p">
<span class="v-num v-54 " data-id="bibleJsn">54&nbsp;</span><span class="v LK12_54" data-id="LK12_54">பின்பு அவர் மக்களை நோக்கி: மேற்கே மேகம் எழும்புகிறதை நீங்கள் காணும்போது, மழை வருமென்று சொல்லுகிறீர்கள்; அப்படியே நடக்கும்.</span>
<span class="v-num v-55 " data-id="bibleJsn">55&nbsp;</span><span class="v LK12_55" data-id="LK12_55">தென்றல் அடிக்கிறதை நீங்கள் காணும்போது வெப்பம் உண்டாகுமென்று சொல்லுகிறீர்கள், அப்படியே நடக்கும்.</span>
<span class="v-num v-56 " data-id="bibleJsn">56&nbsp;</span><span class="v LK12_56" data-id="LK12_56">மாயக்காரர்களே, பூமியின் தோற்றத்தையும் வானத்தின் தோற்றத்தையும் நிதானிக்க உங்களுக்குத் தெரியுமே, இந்தக் காலத்தையோ நீங்கள் நிதானிக்காமல் போகிறதென்ன?</span>
<span class="v-num v-57 " data-id="bibleJsn">57&nbsp;</span><span class="v LK12_57" data-id="LK12_57">நியாயம் என்ன என்று நீங்களே தீர்மானிக்காமல் இருக்கிறது என்ன?</span>
<span class="v-num v-58 " data-id="bibleJsn">58&nbsp;</span><span class="v LK12_58" data-id="LK12_58">உனக்கு எதிராளியானவன் உன்னை அதிகாரியினிடத்திற்குக் கொண்டுபோகிறபோது, வழியிலேதானே அவனிடத்திலிருந்து விடுதலையாகும்படி பிரயாசப்படு, இல்லாவிட்டால், அவன் உன்னை நியாயாதிபதிக்கு முன்பாகக் கொண்டுபோவான், நியாயாதிபதி உன்னை அதிகாரியிடத்தில் ஒப்புக்கொடுப்பான், அதிகாரி உன்னைச் சிறைசாலையில் போடுவான்.</span>
<span class="v-num v-59 " data-id="bibleJsn">59&nbsp;</span><span class="v LK12_59" data-id="LK12_59">நீ உன்னிடத்தில் இருக்கும் கடைசிக் காசை செலவழித்துத்தீர்க்கும்வரைக்கும், அந்த இடத்திலிருந்து புறப்படமாட்டாய் என்று உனக்குச் சொல்லுகிறேன் என்றார்.</span>
</div>

</div><br>
<div class="footnotes">

</div>


</div></div>
</body>


</html>