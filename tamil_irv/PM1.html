<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>பிலேமோன் 1 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="PM.html">Chapter List</a><a class="location" href="PM.html">பிலேமோன் 1</a><a class="prev" href="TT3.html">&lt;</a>
<a class="home" href="../index.html">&#9776;</a> 
<a class="next" href="HB1.html">&gt;</a>
</div></div>
<div class="section chapter PM PM1 tamil_irv tam " dir="ltr" lang="tam" data-id="PM1" data-nextid="HB1" data-previd="TT3"><br>
<div class="mt">பிலேமோன்</div>
<div class="c">1</div>
<div class="p">
<span class="v-num v-1 " data-id="bibleJsn">1&nbsp;</span><span class="v PM1_1" data-id="PM1_1">கிறிஸ்து இயேசுவுக்காக சிறைச்சாலையில் கட்டப்பட்டவனாக இருக்கிற பவுலும், சகோதரனாகிய தீமோத்தேயும், எங்களுக்குப் பிரியமுள்ளவனும் உடன்வேலையாளுமாக இருக்கிற பிலேமோனுக்கும்,</span>
<span class="v-num v-2 " data-id="bibleJsn">2&nbsp;</span><span class="v PM1_2" data-id="PM1_2">பிரியமுள்ள அப்பியாளுக்கும், எங்களுடைய உடன் போர்வீரனாகிய அர்க்கிப்புவிற்கும், உம்முடைய வீட்டிலே கூடிவருகிற சபை விசுவாசிகளுக்கும் எழுதுகிறதாவது:</span>
<span class="v-num v-3 " data-id="bibleJsn">3&nbsp;</span><span class="v PM1_3" data-id="PM1_3">நம்முடைய பிதாவாகிய தேவனாலும், கர்த்தராகிய இயேசுகிறிஸ்துவினாலும், உங்களுக்குக் கிருபையும் சமாதானமும் உண்டாவதாக.</span>
</div>
<div class="s">நன்றி கூறுதலும், ஜெபமும்</div>
<div class="p">
<span class="v-num v-4 " data-id="bibleJsn">4&nbsp;</span><span class="v PM1_4" data-id="PM1_4">கர்த்தராகிய இயேசுவிடம் உள்ள உம்முடைய விசுவாசத்தையும், எல்லாப் பரிசுத்தவான்களிடமும் உள்ள உம்முடைய அன்பையும் நான் கேள்விப்பட்டு,</span>
<span class="v-num v-5 " data-id="bibleJsn">5&nbsp;</span><span class="v PM1_5" data-id="PM1_5">என் ஜெபங்களில் உம்மை நினைத்து, எப்பொழுதும் என் தேவனுக்கு நன்றி செலுத்தி,</span>
<span class="v-num v-6 " data-id="bibleJsn">6&nbsp;</span><span class="v PM1_6" data-id="PM1_6">கிறிஸ்துவில் நமக்குள் உள்ள எல்லா நன்மைகளும் தெரியப்படுகிறதினாலே உம்முடைய விசுவாசத்தின் ஐக்கியம் கிறிஸ்து இயேசுவுக்காகப் பயன்படவேண்டுமென்று வேண்டுதல் செய்கிறேன்.</span>
<span class="v-num v-7 " data-id="bibleJsn">7&nbsp;</span><span class="v PM1_7" data-id="PM1_7">சகோதரனே, பரிசுத்தவான்களுடைய உள்ளங்கள் உம்மாலே உற்சாகமானதினால், உம்முடைய அன்பினாலே அதிக சந்தோஷமும் ஆறுதலும் அடைந்திருக்கிறேன்.</span>
</div>
<div class="s">ஒநேசிமுக்காக பவுலின் மன்றாடல்</div>
<div class="p">
<span class="v-num v-8 " data-id="bibleJsn">8&nbsp;</span><span class="v PM1_8" data-id="PM1_8">ஆகவே, பவுலாகிய நான் முதிர்வயதானவனாகவும், இயேசுகிறிஸ்துவுக்காக இப்பொழுது சிறைச்சாலையில் கட்டப்பட்டவனாகவும் இருக்கிறதினால்,</span>
<span class="v-num v-9 " data-id="bibleJsn">9&nbsp;</span><span class="v PM1_9" data-id="PM1_9">நீர் செய்யவேண்டியதை உமக்குக் கட்டளையிடுவதற்குக் கிறிஸ்துவிற்குள் நான் துணிவுள்ளவனாக இருந்தாலும், அப்படிச் செய்யாமல், அன்பினாலே மன்றாடுகிறேன்.</span>
<span class="v-num v-10 " data-id="bibleJsn">10&nbsp;</span><span class="v PM1_10" data-id="PM1_10">என்னவென்றால், சிறைச்சாலையில் கட்டப்பட்டிருக்கும்போது நான் பெற்ற என் மகனாகிய ஒநேசிமுக்காக உம்மை மன்றாடுகிறேன்.</span>
<span class="v-num v-11 " data-id="bibleJsn">11&nbsp;</span><span class="v PM1_11" data-id="PM1_11">முன்னே அவன் உமக்குப் பிரயோஜனமில்லாதவனாக இருந்தான், இப்பொழுதோ உமக்கும் எனக்கும் பிரயோஜனமாக இருக்கிறான்.</span>
<span class="v-num v-12 " data-id="bibleJsn">12&nbsp;</span><span class="v PM1_12" data-id="PM1_12">அவனை நான் உம்மிடம் அனுப்புகிறேன்; என் இருதயம்போல் இருக்கிற அவனை நீர் ஏற்றுக்கொள்ளும்.</span>
<span class="v-num v-13 " data-id="bibleJsn">13&nbsp;</span><span class="v PM1_13" data-id="PM1_13">நற்செய்திக்காகக் கட்டப்பட்டிருக்கிற எனக்கு ஊழியம் செய்வதற்காக உமக்குப் பதிலாக அவனை என்னோடு வைத்துக்கொள்ளவேண்டும் என்று நினைத்தேன்.</span>
<span class="v-num v-14 " data-id="bibleJsn">14&nbsp;</span><span class="v PM1_14" data-id="PM1_14">ஆனாலும் நீர் செய்யும் நன்மையைக் கட்டாயத்தினால் இல்லை, மனப்பூர்வமாகச் செய்வதற்காக, நான் உம்முடைய சம்மதம் இல்லாமல் ஒன்றும் செய்வதற்கு எனக்கு மனமில்லை.</span>
<span class="v-num v-15 " data-id="bibleJsn">15&nbsp;</span><span class="v PM1_15" data-id="PM1_15">அவன் என்றென்றைக்கும் உம்முடையவனாக இருப்பதற்காகவும், இனிமேல் அவன் அடிமையானவனாக இல்லை, அடிமையானவனுக்கு மேலானவனாகவும் பிரியமுள்ள சகோதரனாகவும் இருப்பதற்காகவும் கொஞ்சக்காலம் உம்மைவிட்டுப் பிரிந்துபோனான்.</span>
<span class="v-num v-16 " data-id="bibleJsn">16&nbsp;</span><span class="v PM1_16" data-id="PM1_16">அவன் எனக்குப் பிரியமான சகோதரனென்றால், உமக்கு சரீரத்தின்படியும் கர்த்தருக்குள்ளும் எவ்வளவு பிரியமுள்ளவனாக இருக்கவேண்டும்!</span>
<span class="v-num v-17 " data-id="bibleJsn">17&nbsp;</span><span class="v PM1_17" data-id="PM1_17">ஆகவே, நீர் என்னை உம்முடைய உடன்ஊழியனாக ஏற்றுக்கொள்வதுபோல அவனையும் ஏற்றுக்கொள்ளும்.</span>
<span class="v-num v-18 " data-id="bibleJsn">18&nbsp;</span><span class="v PM1_18" data-id="PM1_18">அவன் உமக்கு ஏதாவது அநியாயம் செய்ததும், உம்மிடம் கடன்பட்டதுமிருந்தால், அதை என் கணக்கிலே வைத்துக்கொள்ளும்.</span>
<span class="v-num v-19 " data-id="bibleJsn">19&nbsp;</span><span class="v PM1_19" data-id="PM1_19">பவுலாகிய நான் இதை என் சொந்தக் கரத்தினாலே எழுதுகிறேன், நான் அதைத் திரும்பச்செலுத்துவேன். நீர் உன்னைநீயே எனக்குக் கடனாகச் செலுத்தவேண்டும் என்று நான் உமக்குச் சொல்லவேண்டியது இல்லையே.</span>
<span class="v-num v-20 " data-id="bibleJsn">20&nbsp;</span><span class="v PM1_20" data-id="PM1_20">ஆம், சகோதரனே, கர்த்தருக்குள் உம்மாலே எனக்குப் பிரயோஜனம் உண்டாகட்டும்; கிறிஸ்துவிற்குள் என் இருதயத்தை ஆறுதல் செய்யும்.</span>
<span class="v-num v-21 " data-id="bibleJsn">21&nbsp;</span><span class="v PM1_21" data-id="PM1_21">நான் சொல்லுகிறதைவிட அதிகமாகச் செய்வீர் என்று அறிந்து, இதற்கு நீர் சம்மதிப்பீர் என்கிற உறுதியோடு, உமக்கு எழுதியிருக்கிறேன்.</span>
<span class="v-num v-22 " data-id="bibleJsn">22&nbsp;</span><span class="v PM1_22" data-id="PM1_22">மேலும், உங்களுடைய ஜெபங்களினாலே நான் உங்களிடம் அனுப்பப்படுவேன் என்று நம்பியிருக்கிறதினால், நான் தங்குவதற்காக ஒரு அறையை எனக்காக ஆயத்தம்பண்ணும்.</span>
<span class="v-num v-23 " data-id="bibleJsn">23&nbsp;</span><span class="v PM1_23" data-id="PM1_23">கிறிஸ்து இயேசுவுக்காக என்னோடு சிறைக்காவலில் வைக்கப்பட்டிருக்கிற எப்பாப்பிராவும்,</span>
<span class="v-num v-24 " data-id="bibleJsn">24&nbsp;</span><span class="v PM1_24" data-id="PM1_24">என் உடன்வேலையாட்களாகிய மாற்குவும், அரிஸ்தர்க்கும், தேமாவும், லூக்காவும் உமக்கு வாழ்த்துதல் சொல்லுகிறார்கள்.</span>
<span class="v-num v-25 " data-id="bibleJsn">25&nbsp;</span><span class="v PM1_25" data-id="PM1_25">நம்முடைய கர்த்தராகிய இயேசுகிறிஸ்துவின் கிருபை உங்களுடைய ஆவியோடு இருப்பதாக. ஆமென்.</span>
</div>
</div><br>
<div class="footnotes">

</div>


</div></div>
</body>


</html>