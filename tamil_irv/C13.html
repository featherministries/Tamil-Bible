<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 கொரிந்தியர் 3 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="C1.html">Chapter List</a><a class="location" href="C1.html">1 கொரிந்தியர் 3</a><a class="prev" href="C12.html">&lt;</a>
<a class="home" href="../index.html">&#9776;</a> 
<a class="next" href="C14.html">&gt;</a>
</div></div>
<div class="section chapter C1 C13 tamil_irv tam " dir="ltr" lang="tam" data-id="C13" data-nextid="C14" data-previd="C12"><br>
<div class="c">3</div>
<div class="s">சபையிலுள்ள பிரிவினைகள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v C13_1" data-id="C13_1">மேலும், சகோதரர்களே, நான் உங்களை ஆவியானவருக்குரியவர்கள் என்று நினைத்து உங்களோடு பேசாமல், மாம்சத்திற்குரியவர்களென்றும், கிறிஸ்துவிற்குள் குழந்தைகளென்றும் நினைத்துப் பேசவேண்டியதாக இருக்கிறது.</span>
<span class="v-num v-2 " data-id="bibleJsn">2&nbsp;</span><span class="v C13_2" data-id="C13_2">நீங்கள் பெலன் இல்லாதவர்களானதால், உங்களுக்கு உணவு கொடுக்காமல், பாலைக் குடிக்கக்கொடுத்தேன்; இன்னமும் நீங்கள் சரீரத்திற்குரியவர்களாக இருக்கிறபடியால், இப்பொழுதும் உங்களுக்குப் பெலனில்லை.</span>
<span class="v-num v-3 " data-id="bibleJsn">3&nbsp;</span><span class="v C13_3" data-id="C13_3">பொறாமையும் வாக்குவாதமும் வேறுபாடுகளும் உங்களுக்குள் இருக்கிறபடியால், நீங்கள் மாம்சத்திற்குரியவர்களாக இருந்து மனித வழிமுறையில் நடக்கிறீர்களல்லவா?</span>
<span class="v-num v-4 " data-id="bibleJsn">4&nbsp;</span><span class="v C13_4" data-id="C13_4">ஒருவன் நான் பவுலைச் சேர்ந்தவனென்றும், மற்றொருவன் நான் அப்பொல்லோவைச் சேர்ந்தவனென்றும் சொல்லுகிறபடியால் நீங்கள் சரீரத்திற்குரியவர்களல்லவா?</span>
<span class="v-num v-5 " data-id="bibleJsn">5&nbsp;</span><span class="v C13_5" data-id="C13_5">பவுல் யார்? அப்பொல்லோ யார்? கர்த்தர் அவனவனுக்கு கிருபை அளித்தபடியே நீங்கள் விசுவாசிக்கிறதற்கு காரணமாக இருந்த ஊழியக்காரர்கள்தானே.</span>
<span class="v-num v-6 " data-id="bibleJsn">6&nbsp;</span><span class="v C13_6" data-id="C13_6">நான் நட்டேன், அப்பொல்லோ தண்ணீர்ப் பாய்ச்சினான், தேவனே விளையச்செய்தார்.</span>
<span class="v-num v-7 " data-id="bibleJsn">7&nbsp;</span><span class="v C13_7" data-id="C13_7">அப்படியிருக்க, நடுகிறவனாலும் ஒன்றுமில்லை, தண்ணீர்ப் பாய்ச்சுகிறவனாலும் ஒன்றுமில்லை, விளையச்செய்கிற தேவனாலே எல்லாம் ஆகும்.</span>
<span class="v-num v-8 " data-id="bibleJsn">8&nbsp;</span><span class="v C13_8" data-id="C13_8">மேலும் நடுகிறவனும் தண்ணீர்ப் பாய்ச்சுகிறவனும் ஒன்றாயிருக்கிறார்கள்; அவனவன் தன்தன் வேலைக்குத் தகுந்தபடி கூலியைப் பெறுவான்.</span>
<span class="v-num v-9 " data-id="bibleJsn">9&nbsp;</span><span class="v C13_9" data-id="C13_9">நாங்கள் தேவனுக்கு உடன்வேலையாட்களாக இருக்கிறோம்; நீங்கள் தேவனுடைய பண்ணையும், தேவனுடைய மாளிகையுமாக இருக்கிறீர்கள்.</span>
<span class="v-num v-10 " data-id="bibleJsn">10&nbsp;</span><span class="v C13_10" data-id="C13_10">எனக்கு அளிக்கப்பட்ட தேவகிருபையின்படியே புத்தியுள்ள சிற்ப ஆசாரியைப்போல அஸ்திபாரம் போட்டேன். வேறொருவன் அதின்மேல் கட்டுகிறான். அவனவன் தான் அதின்மேல் எப்படிக் கட்டுகிறான் என்று கவனமாக இருக்கவேண்டும்.</span>
<span class="v-num v-11 " data-id="bibleJsn">11&nbsp;</span><span class="v C13_11" data-id="C13_11">போடப்பட்டிருக்கிற அஸ்திபாரமாகிய இயேசுகிறிஸ்துவை அல்லாமல் வேறு அஸ்திபாரத்தைப்போட ஒருவனாலும் முடியாது.</span>
<span class="v-num v-12 " data-id="bibleJsn">12&nbsp;</span><span class="v C13_12" data-id="C13_12">ஒருவன் அந்த அஸ்திபாரத்தின்மேல் பொன், வெள்ளி, விலையேறப்பெற்ற கல், மரம், புல், வைக்கோல் ஆகிய இவைகளைக்கொண்டு கட்டினால்,</span>
<span class="v-num v-13 " data-id="bibleJsn">13&nbsp;</span><span class="v C13_13" data-id="C13_13">அவனவனுடைய வேலைப்பாடு வெளிப்படும்; நியாயத்தீர்ப்பு நாளானது அதை வெளிப்படுத்தும். ஏனென்றால், அது அக்கினியினாலே வெளிப்படுத்தப்படும்; அவனவனுடைய வேலைப்பாடு எத்தன்மையுள்ளது என்று அக்கினியானது பரிசோதிக்கும்.</span>
<span class="v-num v-14 " data-id="bibleJsn">14&nbsp;</span><span class="v C13_14" data-id="C13_14">அதின்மேல் ஒருவன் கட்டினது நிலைத்தால், அவன் கூலியைப் பெறுவான்.</span>
<span class="v-num v-15 " data-id="bibleJsn">15&nbsp;</span><span class="v C13_15" data-id="C13_15">ஒருவன் கட்டினது வெந்துபோனால், அவன் நஷ்டமடைவான்; அவனோ இரட்சிக்கப்படுவான்; அதுவும் அக்கினியில் அகப்பட்டுத் தப்பினதுபோல இருக்கும்.</span>
</div>
<div class="s">தேவனுடைய ஆலயம்</div>
<div class="p">
<span class="v-num v-16 " data-id="bibleJsn">16&nbsp;</span><span class="v C13_16" data-id="C13_16">நீங்கள் தேவனுடைய ஆலயமாக இருக்கிறீர்களென்றும், தேவனுடைய ஆவியானவர் உங்களில் வாசமாக இருக்கிறாரென்றும் அறியாதிருக்கிறீர்களா?</span>
<span class="v-num v-17 " data-id="bibleJsn">17&nbsp;</span><span class="v C13_17" data-id="C13_17">ஒருவன் தேவனுடைய ஆலயத்தைக் கெடுத்தால், தேவன் அவனைக் கெடுப்பார்; தேவனுடைய ஆலயம் பரிசுத்தமாக இருக்கிறது; நீங்களே அந்த ஆலயம்.</span>
<span class="v-num v-18 " data-id="bibleJsn">18&nbsp;</span><span class="v C13_18" data-id="C13_18">ஒருவனும் தன்னைத்தானே ஏமாற்றாமல் இருக்கட்டும்; இந்த உலகத்திலே உங்களில் ஒருவன் தன்னை ஞானியென்று நினைத்தால் அவன் ஞானியாகும்படிக்குப் பைத்தியக்காரனாகவேண்டும்.</span>
<span class="v-num v-19 " data-id="bibleJsn">19&nbsp;</span><span class="v C13_19" data-id="C13_19">ஏனெனில், இந்த உலகத்தின் ஞானம் தேவனுக்கு முன்பாகப் பைத்தியமாக இருக்கிறது. அப்படியே, ஞானிகளை அவர்களுடைய தந்திரத்திலே பிடிக்கிறாரென்றும்,</span>
<span class="v-num v-20 " data-id="bibleJsn">20&nbsp;</span><span class="v C13_20" data-id="C13_20">ஞானிகளுடைய எண்ணங்கள் வீணாக இருக்கிறதென்று கர்த்தர் அறிந்திருக்கிறாரென்றும் எழுதியிருக்கிறது.</span>
<span class="v-num v-21 " data-id="bibleJsn">21&nbsp;</span><span class="v C13_21" data-id="C13_21">இப்படியிருக்க, ஒருவனும் மனிதர்களைக்குறித்து மேன்மைபாராட்டாமலிருப்பானாக; எல்லாம் உங்களுடையதே;</span>
<span class="v-num v-22 " data-id="bibleJsn">22&nbsp;</span><span class="v C13_22" data-id="C13_22">பவுலானாலும், அப்பொல்லோவானாலும், கேபாவானாலும், உலகமானாலும், ஜீவனானாலும் மரணமானாலும், நிகழ்காரியங்களானாலும், வரும்காரியங்களானாலும், எல்லாம் உங்களுடையது;</span>
<span class="v-num v-23 " data-id="bibleJsn">23&nbsp;</span><span class="v C13_23" data-id="C13_23">நீங்கள் கிறிஸ்துவினுடையவர்கள்; கிறிஸ்து தேவனுடையவர்.</span>
</div>

</div><br>
<div class="footnotes">

</div>


</div></div>
</body>


</html>