<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>யோவான் 3 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="JN.html">Chapter List</a><a class="location" href="JN.html">யோவான் 3</a><a class="prev" href="JN2.html">&lt;</a>
<a class="home" href="../index.html">&#9776;</a> 
<a class="next" href="JN4.html">&gt;</a>
</div></div>
<div class="section chapter JN JN3 tamil_irv tam " dir="ltr" lang="tam" data-id="JN3" data-nextid="JN4" data-previd="JN2"><br>
<div class="c">3</div>
<div class="s">நிக்கொதேமுக்குப் போதனை</div>
<div class="p">
<span class="v-num v-1 " data-id="bibleJsn">1&nbsp;</span><span class="v JN3_1" data-id="JN3_1">யூதர்களுக்குள்ளே அதிகாரியான நிக்கொதேமு என்னப்பட்ட பரிசேயன் ஒருவன் இருந்தான்.</span>
<span class="v-num v-2 " data-id="bibleJsn">2&nbsp;</span><span class="v JN3_2" data-id="JN3_2">அவன் இரவு நேரத்தில் இயேசுவினிடம் வந்து: ரபீ, நீர் தேவனிடத்தில் இருந்து வந்த போதகர் என்று அறிந்திருக்கிறோம், ஏனென்றால், ஒருவனும் தன்னுடனே தேவன் இல்லாவிட்டால் நீர் செய்கிற இப்படிப்பட்ட அற்புதங்களைச் செய்யமாட்டான் என்றான்.</span>
<span class="v-num v-3 " data-id="bibleJsn">3&nbsp;</span><span class="v JN3_3" data-id="JN3_3">இயேசு அவனுக்கு மறுமொழியாக: ஒருவன் மறுபடியும் பிறக்காவிட்டால் தேவனுடைய ராஜ்யத்தைப் பார்க்கமாட்டான் என்று உண்மையாகவே உண்மையாகவே உனக்குச் சொல்லுகிறேன் என்றார்.</span>
<span class="v-num v-4 " data-id="bibleJsn">4&nbsp;</span><span class="v JN3_4" data-id="JN3_4">அதற்கு நிக்கொதேமு: ஒருவன் வயதானபின்பு எப்படிப் பிறப்பான்? அவன் தன் தாயின் கர்ப்பத்தில் இரண்டாம்முறை நுழைந்து பிறக்கக்கூடுமோ என்றான்.</span>
<span class="v-num v-5 " data-id="bibleJsn">5&nbsp;</span><span class="v JN3_5" data-id="JN3_5">இயேசு மறுமொழியாக: ஒருவன் தண்ணீரினாலும் ஆவியினாலும் பிறக்காவிட்டால் தேவனுடைய ராஜ்யத்தில் பிரவேசிக்கமாட்டான் என்று உண்மையாகவே உண்மையாகவே உனக்குச் சொல்லுகிறேன்.</span>
<span class="v-num v-6 " data-id="bibleJsn">6&nbsp;</span><span class="v JN3_6" data-id="JN3_6">சரீரத்தினால் பிறப்பது சரீரமாக இருக்கும், ஆவியினால் பிறப்பது ஆவியாக இருக்கும்.</span>
<span class="v-num v-7 " data-id="bibleJsn">7&nbsp;</span><span class="v JN3_7" data-id="JN3_7">நீங்கள் மறுபடியும் பிறக்க வேண்டும் என்று நான் உனக்குச் சொன்னதைக்குறித்து ஆச்சரியப்படவேண்டாம்;</span>
<span class="v-num v-8 " data-id="bibleJsn">8&nbsp;</span><span class="v JN3_8" data-id="JN3_8">காற்றானது தனக்கு விருப்பமான இடத்திலே வீசுகிறது, அதின் சத்தத்தைக் கேட்கிறாய், ஆனாலும் அது இந்த இடத்திலிருந்து வருகிறது என்றும், இந்த இடத்திற்குப் போகிறது என்றும் உனக்குத் தெரியாது; ஆவியினால் பிறந்தவன் எவனோ அவனும் அப்படியே இருக்கிறான் என்றார்.</span>
<span class="v-num v-9 " data-id="bibleJsn">9&nbsp;</span><span class="v JN3_9" data-id="JN3_9">அதற்கு நிக்கொதேமு: இவைகள் எப்படி ஆகும் என்றான்.</span>
<span class="v-num v-10 " data-id="bibleJsn">10&nbsp;</span><span class="v JN3_10" data-id="JN3_10">இயேசு அவனைப் பார்த்து: நீ இஸ்ரவேலில் போதகனாக இருந்தும் இவைகளை அறியாமல் இருக்கிறாயா?</span>
<span class="v-num v-11 " data-id="bibleJsn">11&nbsp;</span><span class="v JN3_11" data-id="JN3_11">உண்மையாகவே உண்மையாகவே நான் உனக்குச் சொல்லுகிறேன், நாங்கள் அறிந்திருக்கிறதைச் சொல்லி, நாங்கள் பார்த்ததைக்குறித்துச் சாட்சி கொடுக்கிறோம்; நீங்களோ எங்களுடைய சாட்சியை ஏற்றுகொள்ளுகிறது இல்லை.</span>
<span class="v-num v-12 " data-id="bibleJsn">12&nbsp;</span><span class="v JN3_12" data-id="JN3_12">பூமிக்கடுத்த காரியங்களை நான் உங்களுக்குச் சொல்லியும் நீங்கள் விசுவாசிக்கவில்லையே, பரலோக காரியங்களை உங்களுக்குச் சொன்னால் எப்படி விசுவாசிப்பீர்கள்?</span>
<span class="v-num v-13 " data-id="bibleJsn">13&nbsp;</span><span class="v JN3_13" data-id="JN3_13">பரலோகத்தில் இருந்து இறங்கினவரும் பரலோகத்தில் இருக்கிறவருமான மனிதகுமாரனே அல்லாமல் பரலோகத்திற்கு ஏறினவன் ஒருவனும் இல்லை.</span>
<span class="v-num v-14 " data-id="bibleJsn">14&nbsp;</span><span class="v JN3_14" data-id="JN3_14">பாம்பானது மோசேயினால் வனாந்திரத்திலே உயர்த்தப்பட்டதுபோல மனிதகுமாரனும்,</span>
<span class="v-num v-15 " data-id="bibleJsn">15&nbsp;</span><span class="v JN3_15" data-id="JN3_15">தன்னை விசுவாசிக்கிறவன் எவனோ அவன் கெட்டுப்போகாமல் நித்தியஜீவனை பெறும்படிக்கு, உயர்த்தப்பட வேண்டும்.</span>
</div>
<div class="s">தேவனின் அன்பு</div>
<div class="p">
<span class="v-num v-16 " data-id="bibleJsn">16&nbsp;</span><span class="v JN3_16" data-id="JN3_16">தேவன், தம்முடைய ஒரேபேறான குமாரனை விசுவாசிக்கிறவன் எவனோ அவன் கெட்டுப்போகாமல் நித்தியஜீவனை பெறும்படிக்கு, அவரைக் கொடுத்து, இவ்வளவாய் உலகத்தில் அன்பு செலுத்தினார்.</span>
<span class="v-num v-17 " data-id="bibleJsn">17&nbsp;</span><span class="v JN3_17" data-id="JN3_17">உலகத்தை தண்டனைக்குள்ளாகத் தீர்க்கும்படி தேவன் தம்முடைய குமாரனை உலகத்தில் அனுப்பாமல், அவராலே உலகம் இரட்சிக்கப்படுவதற்காகவே அவரை அனுப்பினார்.</span>
<span class="v-num v-18 " data-id="bibleJsn">18&nbsp;</span><span class="v JN3_18" data-id="JN3_18">அவரை விசுவாசிக்கிறவன் தண்டனைக்குள்ளாகத் தீர்க்கப்படமாட்டான்; விசுவாசிக்காதவனோ, தேவனுடைய ஒரேபேறான குமாரனுடைய நாமத்தில் விசுவாசம் உள்ளவனாக இல்லாதபடியினால், அவன் தண்டனைத்தீர்ப்புக்கு உட்பட்டிருக்கிறான்.</span>
<span class="v-num v-19 " data-id="bibleJsn">19&nbsp;</span><span class="v JN3_19" data-id="JN3_19">ஒளியானது உலகத்திலே வந்திருந்தும் மனிதர்களுடைய செயல்கள் தீமையானவைகளாக இருக்கிறபடியினால் அவர்கள் ஒளியைவிட இருளை விரும்புகிறதே அந்த தண்டனைத் தீர்ப்புக்குக் காரணமாக இருக்கிறது.</span>
<span class="v-num v-20 " data-id="bibleJsn">20&nbsp;</span><span class="v JN3_20" data-id="JN3_20">தீங்கு செய்கிற எவனும் ஒளியைப் பகைக்கிறான், தன் செய்கைகள் சுட்டி காட்டப்படாதபடிக்கு, ஒளியினிடத்தில் வராதிருக்கிறான்.</span>
<span class="v-num v-21 " data-id="bibleJsn">21&nbsp;</span><span class="v JN3_21" data-id="JN3_21">சத்தியத்தின்படி செய்கிறவனோ, தன் செய்கைகள் தேவனுக்குள்ளாக செய்யப்படுகிறது என்று வெளிப்படும்படிக்கு, ஒளியினிடத்தில் வருகிறான் என்றார்.</span>
</div>
<div class="s">இயேசுவைக்குறித்து யோவான்ஸ்நானனின் சாட்சி</div>
<div class="p">
<span class="v-num v-22 " data-id="bibleJsn">22&nbsp;</span><span class="v JN3_22" data-id="JN3_22">இவைகளுக்குப் பின்பு, இயேசுவும் அவருடைய சீடர்களும் யூதேயா நாட்டிற்கு வந்தார்கள்; அங்கே அவர் அவர்களோடு தங்கியிருந்து, ஞானஸ்நானம் கொடுத்து வந்தார்.</span>
<span class="v-num v-23 " data-id="bibleJsn">23&nbsp;</span><span class="v JN3_23" data-id="JN3_23">சாலிம் ஊருக்கு அருகாமையான அயினோன் என்னும் இடத்திலே தண்ணீர் அதிகமாக இருந்தபடியினால், யோவானும் அங்கே ஞானஸ்நானம் கொடுத்து வந்தான்; மக்கள் அவனிடத்தில் வந்து ஞானஸ்நானம் பெற்றார்கள்.</span>
<span class="v-num v-24 " data-id="bibleJsn">24&nbsp;</span><span class="v JN3_24" data-id="JN3_24">அக்காலத்தில் யோவான் காவலில் வைக்கப்படவில்லை.</span>
<span class="v-num v-25 " data-id="bibleJsn">25&nbsp;</span><span class="v JN3_25" data-id="JN3_25">அப்பொழுது யோவானுடைய சீடர்களில் சிலருக்கும், யூதர்களுக்கும், சுத்திகரிப்பைக்குறித்து வாக்குவாதம் உண்டானது.</span>
<span class="v-num v-26 " data-id="bibleJsn">26&nbsp;</span><span class="v JN3_26" data-id="JN3_26">அவர்கள் யோவானிடத்தில் வந்து: ரபீ, உம்முடனேகூட யோர்தானுக்கு அக்கரையில் ஒருவர் இருந்தாரே; அவரைக்குறித்து நீரும் சாட்சி கொடுத்தீரே, இதோ, அவர் ஞானஸ்நானம் கொடுக்கிறார், எல்லோரும் அவரிடத்தில் போகிறார்கள் என்றார்கள்.</span>
<span class="v-num v-27 " data-id="bibleJsn">27&nbsp;</span><span class="v JN3_27" data-id="JN3_27">யோவான் மறுமொழியாக: பரலோகத்தில் இருந்து ஒருவனுக்குக் கொடுக்கப்பட்டால் அன்றி, அவன் ஒன்றையும் பெற்றுக் கொள்ளமாட்டான்.</span>
<span class="v-num v-28 " data-id="bibleJsn">28&nbsp;</span><span class="v JN3_28" data-id="JN3_28">நான் கிறிஸ்துவல்ல, அவருக்கு முன்னாக அனுப்பப்பட்டவன் என்று நான் சொன்னதற்கு நீங்களே சாட்சிகள்.</span>
<span class="v-num v-29 " data-id="bibleJsn">29&nbsp;</span><span class="v JN3_29" data-id="JN3_29">மணமகளை உடையவனே மணமகன்; மணமகனுடைய தோழனோ, அருகே நின்று, அவருடைய சொல்லைக் கேட்டு மணமகனுடைய சத்தத்தைக்குறித்து மிகவும் சந்தோஷப்படுகிறான்; இந்தச் சந்தோஷம் இப்பொழுது எனக்குச் சம்பூரணமானது.</span>
<span class="v-num v-30 " data-id="bibleJsn">30&nbsp;</span><span class="v JN3_30" data-id="JN3_30">அவர் பெருகவும் நான் சிறுகவும் வேண்டும்.</span>
<span class="v-num v-31 " data-id="bibleJsn">31&nbsp;</span><span class="v JN3_31" data-id="JN3_31">உன்னதத்திலிருந்து வருகிறவர் எல்லோரையும்விட மேலானவர்; பூமியிலிருந்து உண்டானவன் பூமியின் தன்மை உள்ளவனாக இருந்து, பூமிக்குரிவைகளைப் பேசுகிறான்; பரலோகத்தில் இருந்து வருகிறவர் எல்லோரையும்விட மேலானவர்.</span>
<span class="v-num v-32 " data-id="bibleJsn">32&nbsp;</span><span class="v JN3_32" data-id="JN3_32">தாம் பார்த்தையும், கேட்டதையும் சாட்சியாகச் சொல்லுகிறார்; அவருடைய சாட்சியை ஒருவனும் ஏற்றுக்கொள்ளுகிறது இல்லை.</span>
<span class="v-num v-33 " data-id="bibleJsn">33&nbsp;</span><span class="v JN3_33" data-id="JN3_33">அவருடைய சாட்சியை ஏற்றுக்கொள்ளுகிறவன் தேவன் சத்தியம் உள்ளவர் என்று முத்திரையிட்டு உறுதிப்படுத்துகிறான்.</span>
<span class="v-num v-34 " data-id="bibleJsn">34&nbsp;</span><span class="v JN3_34" data-id="JN3_34">தேவனால் அனுப்பப்பட்டவர் தேவனுடைய வார்த்தைகளைப் பேசுகிறார்; தேவன் அவருக்குத் தமது ஆவியை அளவில்லாமல் கொடுத்திருக்கிறார்.</span>
<span class="v-num v-35 " data-id="bibleJsn">35&nbsp;</span><span class="v JN3_35" data-id="JN3_35">பிதாவானவர் குமாரனில் அன்பாக இருந்து எல்லாவற்றையும் அவருடைய கையில் ஒப்புக்கொடுத்திருக்கிறார்.</span>
<span class="v-num v-36 " data-id="bibleJsn">36&nbsp;</span><span class="v JN3_36" data-id="JN3_36">குமாரனிடத்தில் விசுவாசமாக இருக்கிறவன் நித்தியஜீவனை உடையவனாக இருக்கிறான்; குமாரனை விசுவாசிக்காதவனோ ஜீவனைப் பார்ப்பதில்லை, தேவனுடைய கோபம் அவன்மேல் நிலைநிற்கும் என்றான்.</span>
</div>

</div><br>
<div class="footnotes">

</div>


</div></div>
</body>


</html>