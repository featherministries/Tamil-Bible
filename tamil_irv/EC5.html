<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>பிரசங்கி 5 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="EC.html">Chapter List</a><a class="location" href="EC.html">பிரசங்கி 5</a><a class="prev" href="EC4.html">&lt;</a>
<a class="home" href="../index.html">&#9776;</a> 
<a class="next" href="EC6.html">&gt;</a>
</div></div>
<div class="section chapter EC EC5 tamil_irv tam " dir="ltr" lang="tam" data-id="EC5" data-nextid="EC6" data-previd="EC4"><br>
<div class="c">5</div>
<div class="s">தேவனுக்குரிய பொருத்தனையில் நிலைத்தல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v EC5_1" data-id="EC5_1">நீ தேவாலயத்திற்குப் போகும்போது உன்னுடைய நடையைக் காத்துக்கொள்; மூடர் பலியிடுவதுபோலப் பலியிடுவதைவிட கேட்டறிவதே நலம். தாங்கள் செய்கிறது தீமையென்று அறியாமல் இருக்கிறார்கள்.</span>
<span class="v-num v-2 " data-id="bibleJsn">2&nbsp;</span><span class="v EC5_2" data-id="EC5_2">தேவ சமுகத்தில் நீ துணிகரமாக உன்னுடைய வாயினால் பேசாமலும், மனம்பதறி ஒரு வார்த்தையையும் சொல்லாமலும் இரு; தேவன் வானத்தில் இருக்கிறார்; நீ பூமியில் இருக்கிறாய், ஆதலால் உன்னுடைய வார்த்தைகள் சுருக்கமாக இருப்பதாக.</span>
<span class="v-num v-3 " data-id="bibleJsn">3&nbsp;</span><span class="v EC5_3" data-id="EC5_3">தொல்லையின் மிகுதியினால் சொப்பனம் பிறக்கிறதுபோல, வார்த்தைகளின் மிகுதியினால் மூடனுடைய சத்தம் பிறக்கும்.</span>
<span class="v-num v-4 " data-id="bibleJsn">4&nbsp;</span><span class="v EC5_4" data-id="EC5_4">நீ தேவனுக்கு ஒரு பொருத்தனை செய்துகொண்டால், அதைச் செலுத்தத் தாமதிக்காதே; அவர் மூடரில் பிரியப்படுகிறதில்லை; நீ நேர்ந்துகொண்டதைச் செய்.</span>
<span class="v-num v-5 " data-id="bibleJsn">5&nbsp;</span><span class="v EC5_5" data-id="EC5_5">நீ நேர்ந்துகொண்டதைச் செய்யாமற்போவதைவிட, நேர்ந்துகொள்ளாமல் இருப்பதே நலம்.</span>
<span class="v-num v-6 " data-id="bibleJsn">6&nbsp;</span><span class="v EC5_6" data-id="EC5_6">உன்னுடைய சரீரத்தைப் பாவத்திற்குள்ளாக்க உன்னுடைய வாய்க்கு இடம்கொடுக்காதே; அது புத்திமாறி செய்தது என்று தூதனுக்குமுன்பு சொல்லாதே; தேவன் உன்னுடைய வார்த்தைகளினாலே கோபம் கொண்டு, உன்னுடைய கைகளின் செயல்களை ஏன் அழித்துக்கொள்ளவேண்டும்?</span>
<span class="v-num v-7 " data-id="bibleJsn">7&nbsp;</span><span class="v EC5_7" data-id="EC5_7">அநேக சொப்பனங்கள் மாயையாக இருப்பதுபோல அநேக வார்த்தைகளும் மாயையாக இருக்கும்; ஆகையால் நீ தேவனுக்குப் பயந்திரு.</span>
</div>
<div class="s">செல்வமும் மாயையே</div>
<div class="p">
<span class="v-num v-8 " data-id="bibleJsn">8&nbsp;</span><span class="v EC5_8" data-id="EC5_8">ஒரு தேசத்தில் ஏழைகள் ஒடுக்கப்படுகிறதையும், நியாயமும் நீதியும் புரட்டப்படுகிறதையும் நீ கண்டால், அதைக்குறித்து ஆச்சரியப்படாதே; உயர்ந்தவன்மேல் உயர்ந்தவன் காவலாளியாக இருக்கிறான்; அவர்கள்மேல் உயர்ந்தவரும் ஒருவருண்டு.</span>
<span class="v-num v-9 " data-id="bibleJsn">9&nbsp;</span><span class="v EC5_9" data-id="EC5_9">பூமியில் விளையும் பலன் எல்லோருக்கும் உரியது; ராஜாவும் வயலின் பலனால் ஆதரிக்கப்படுகிறான்.</span>
<span class="v-num v-10 " data-id="bibleJsn">10&nbsp;</span><span class="v EC5_10" data-id="EC5_10">பணப்பிரியன் பணத்தினால் திருப்தியடைவதில்லை; செல்வப்பிரியன் செல்வப்பெருக்கினால் திருப்தியடைவதில்லை; இதுவும் மாயையே.</span>
<span class="v-num v-11 " data-id="bibleJsn">11&nbsp;</span><span class="v EC5_11" data-id="EC5_11">பொருள் பெருகினால் அதை சாப்பிடுகிறவர்களும் பெருகுகிறார்கள்; அதை உடையவர்கள் தங்களுடைய கண்களினால் அதைக் காண்பதைத் தவிர அவர்களுக்கு பலன் என்ன?</span>
<span class="v-num v-12 " data-id="bibleJsn">12&nbsp;</span><span class="v EC5_12" data-id="EC5_12">வேலைசெய்கிறவன் கொஞ்சமாக சாப்பிட்டாலும், அதிகமாக சாப்பிட்டாலும் அவனுடைய தூக்கம் இன்பமாக இருக்கும்; செல்வந்தனுடைய பெருக்கோ அவனைத் தூங்கவிடாது.</span>
<span class="v-num v-13 " data-id="bibleJsn">13&nbsp;</span><span class="v EC5_13" data-id="EC5_13">சூரியனுக்குக் கீழே நான் கண்ட வேறொரு கொடிய தீங்குமுண்டு; அதாவது, ஐசுவரியமானது அதை உடையவர்களுக்கே கேடு உண்டாகும்படி சேகரித்து வைக்கப்படுவதாம்.</span>
<span class="v-num v-14 " data-id="bibleJsn">14&nbsp;</span><span class="v EC5_14" data-id="EC5_14">அந்த ஐசுவரியம் துரதிர்ஷ்டத்தினால் அழிந்துபோகிறது; அவன் ஒரு மகனைப் பெறுகிறான்; அவனுடைய கையில் ஒன்றும் இல்லை.</span>
<span class="v-num v-15 " data-id="bibleJsn">15&nbsp;</span><span class="v EC5_15" data-id="EC5_15">தன்னுடைய தாயின் கர்ப்பத்திலிருந்து நிர்வாணியாக வந்தான்; வந்ததுபோலவே நிர்வாணியாகத் திரும்பப் போவான்; அவன் தன்னுடைய பிரயாசத்தினால் உண்டான பலனொன்றையும் தன்னுடைய கையிலே எடுத்துக் கொண்டுபோவதில்லை.</span>
<span class="v-num v-16 " data-id="bibleJsn">16&nbsp;</span><span class="v EC5_16" data-id="EC5_16">அவன் வந்தபடியே போகிறான், இதுவும் கொடுமையான தீங்கு; அவன் காற்றுக்காக உழைத்ததால் அவனுக்கு லாபம் என்ன?</span>
<span class="v-num v-17 " data-id="bibleJsn">17&nbsp;</span><span class="v EC5_17" data-id="EC5_17">அவன் தன்னுடைய நாட்களிலெல்லாம் இருளிலே சாப்பிட்டு, மிகவும் சலித்து, நோயும் துன்பமும் அடைகிறான்.</span>
<span class="v-num v-18 " data-id="bibleJsn">18&nbsp;</span><span class="v EC5_18" data-id="EC5_18">இதோ, உயிரோடிருக்கும்படி தேவன் அருளிச்செய்த நாட்களெல்லாம் மனிதன் சாப்பிட்டுக் குடித்து, சூரியனுக்குக் கீழே தான் உழைத்த அனைத்தின் பலனையும் அனுபவிப்பதே நலமும் உத்தமுமான காரியமென்று நான் கண்டேன், இதுவே அவன் பங்கு.</span>
<span class="v-num v-19 " data-id="bibleJsn">19&nbsp;</span><span class="v EC5_19" data-id="EC5_19">தேவன் ஐசுவரியத்தையும் செல்வத்தையும் எவனுக்குக் கொடுத்திருக்கிறாரோ, அவன் அதிலே சாப்பிடவும், தன்னுடைய பங்கைப் பெறவும், தன்னுடைய பிரயாசத்திலே மகிழ்ச்சியாக இருக்கவும் அவனுக்கு அதிகாரம் அளிப்பது தேவனுடைய வெகுமதி.</span>
<span class="v-num v-20 " data-id="bibleJsn">20&nbsp;</span><span class="v EC5_20" data-id="EC5_20">அவனுடைய இருதயத்திலே மகிழும்படி தேவன் அவனுக்கு தயவு செய்கிறபடியினால், அவன் தன்னுடைய உயிருள்ள நாட்களை அதிகமாக நினைக்கமாட்டான்.</span>
</div>

</div><br>
<div class="footnotes">

</div>


</div></div>
</body>


</html>