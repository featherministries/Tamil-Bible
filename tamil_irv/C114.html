<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 கொரிந்தியர் 14 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="C1.html">Chapter List</a><a class="location" href="C1.html">1 கொரிந்தியர் 14</a><a class="prev" href="C113.html">&lt;</a>
<a class="home" href="../index.html">&#9776;</a> 
<a class="next" href="C115.html">&gt;</a>
</div></div>
<div class="section chapter C1 C114 tamil_irv tam " dir="ltr" lang="tam" data-id="C114" data-nextid="C115" data-previd="C113"><br>
<div class="c">14</div>
<div class="s">வரங்களைப் பயன்படுத்துதல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v C114_1" data-id="C114_1">அன்பை விரும்புங்கள்; ஆவியானவருக்குரிய வரங்களையும் விரும்புங்கள்; விசேஷமாகத் தீர்க்கதரிசனவரத்தை விரும்புங்கள்.</span>
<span class="v-num v-2 " data-id="bibleJsn">2&nbsp;</span><span class="v C114_2" data-id="C114_2">ஏனென்றால், அந்நிய மொழியில் பேசுகிறவன், ஆவியானவராலே இரகசியங்களைப் பேசினாலும், அவன் பேசுகிறதை ஒருவனும் அறியாமலிருக்கிறபடியினாலே, அவன் மனிதர்களிடம் பேசாமல், தேவனிடத்தில் பேசுகிறான்.</span>
<span class="v-num v-3 " data-id="bibleJsn">3&nbsp;</span><span class="v C114_3" data-id="C114_3">தீர்க்கதரிசனம் சொல்லுகிறவனோ மனிதர்களுக்கு பக்திவளர்ச்சியும், புத்தியும், ஆறுதலும் உண்டாகத்தக்கதாகப் பேசுகிறான்.</span>
<span class="v-num v-4 " data-id="bibleJsn">4&nbsp;</span><span class="v C114_4" data-id="C114_4">அந்நிய மொழியில் பேசுகிறவன் தனக்கே பக்திவளர்ச்சி உண்டாகப் பேசுகிறான்; தீர்க்கதரிசனம் சொல்லுகிறவனோ சபைக்கு பக்திவளர்ச்சி உண்டாகப்பேசுகிறான்.</span>
<span class="v-num v-5 " data-id="bibleJsn">5&nbsp;</span><span class="v C114_5" data-id="C114_5">நீங்களெல்லோரும் அந்நிய மொழிகளைப் பேசும்படி விரும்புகிறேன்; ஆனாலும், அந்நிய மொழிகளில் பேசுகிறவன் சபைக்குப் பக்திவளர்ச்சி உண்டாகும்படிக்கு அர்த்தத்தையும் சொல்லாவிட்டால், தீர்க்கதரிசனம் சொல்லுகிறவன் அவனைவிட மேன்மையுள்ளவன்; ஆதலால் நீங்கள் தீர்க்கதரிசனம் சொல்லுகிறவர்களாகவேண்டுமென்று அதிகமாக விரும்புகிறேன்.</span>
<span class="v-num v-6 " data-id="bibleJsn">6&nbsp;</span><span class="v C114_6" data-id="C114_6">மேலும், சகோதரர்களே, நான் உங்களிடம் வந்து உங்களுக்கு இரகசியங்களை வெளிப்படுத்துவதற்காவது, அறிவுண்டாக்குவதற்காவது, தீர்க்கதரிசனத்தை சொல்லுகிறதற்காவது, போதகத்தைப் போதிக்கிறதற்காவது ஏதுவானதைச் சொல்லாமல், அந்நிய மொழிகளில் பேசினால் என்னாலே உங்களுக்கு பலன் என்ன?</span>
<span class="v-num v-7 " data-id="bibleJsn">7&nbsp;</span><span class="v C114_7" data-id="C114_7">அப்படியே புல்லாங்குழல், சுரமண்டலம் முதலிய சத்தமிடுகிற உயிரில்லாத வாத்தியங்களின் தொனிகளில் வித்தியாசம் காட்டாவிட்டால், குழலாலே ஊதப்படுகிறதும், சுரமண்டலத்தாலே வாசிக்கப்படுகிறதும் என்னவென்று எப்படித் தெரியும்?</span>
<span class="v-num v-8 " data-id="bibleJsn">8&nbsp;</span><span class="v C114_8" data-id="C114_8">அந்தப்படி எக்காளமும் விளங்காத சத்தமிட்டால் எவன் போருக்கு ஆயத்தம் செய்வான்?</span>
<span class="v-num v-9 " data-id="bibleJsn">9&nbsp;</span><span class="v C114_9" data-id="C114_9">அதுபோல, நீங்களும் தெளிவான பேச்சைப் பேசாவிட்டால் பேசப்பட்டது என்னவென்று எப்படித் தெரியும்? ஆகாயத்தில் பேசுகிறவர்களாக இருப்பீர்களே.</span>
<span class="v-num v-10 " data-id="bibleJsn">10&nbsp;</span><span class="v C114_10" data-id="C114_10">உலகத்திலே எத்தனையோவிதமான மொழிகள் உண்டாயிருக்கிறது, அவைகளில் ஒன்றும் அர்த்தமில்லாததல்ல.</span>
<span class="v-num v-11 " data-id="bibleJsn">11&nbsp;</span><span class="v C114_11" data-id="C114_11">ஆனாலும், மொழியின் கருத்தை நான் அறியாமலிருந்தால், பேசுகிறவனுக்கு அந்நியனாக இருப்பேன், பேசுகிறவனும் எனக்கு அந்நியனாக இருப்பான்.</span>
<span class="v-num v-12 " data-id="bibleJsn">12&nbsp;</span><span class="v C114_12" data-id="C114_12">நீங்களும் ஆவியானவருக்குரிய வரங்களை நாடுகிறவர்களானபடியால், சபைக்குப் பக்திவளர்ச்சி உண்டாகத்தக்கதாக அவைகளில் தேறும்படி விரும்புங்கள்;</span>
<span class="v-num v-13 " data-id="bibleJsn">13&nbsp;</span><span class="v C114_13" data-id="C114_13">அந்தப்படி அந்நிய மொழியில் பேசுகிறவன் அதின் அர்த்தத்தையும் சொல்லத்தக்கதாக ஜெபம் செய்யவேண்டும்.</span>
<span class="v-num v-14 " data-id="bibleJsn">14&nbsp;</span><span class="v C114_14" data-id="C114_14">எதினாலென்றால், நான் அந்நிய மொழியிலே விண்ணப்பம் செய்தால் என் ஆவி விண்ணப்பம் செய்யுமேதவிர, என் கருத்து பயனில்லாததாக இருக்கும்.</span>
<span class="v-num v-15 " data-id="bibleJsn">15&nbsp;</span><span class="v C114_15" data-id="C114_15">இப்படியிருக்க, செய்யவேண்டியதென்ன? நான் ஆவியோடும் விண்ணப்பம் செய்வேன்; கருத்தோடும் விண்ணப்பம் செய்வேன்; நான் ஆவியோடும் பாடுவேன், கருத்தோடும் பாடுவேன்.</span>
<span class="v-num v-16 " data-id="bibleJsn">16&nbsp;</span><span class="v C114_16" data-id="C114_16">இல்லாவிட்டால், நீ ஆவியோடு ஸ்தோத்திரம் செய்யும்போது, படிப்பறியாதவன் உன் ஸ்தோத்திரத்திற்கு ஆமென் என்று எப்படிச் சொல்லுவான்? நீ பேசுகிறது என்னவென்று அவனுக்குத் தெரியாதே.</span>
<span class="v-num v-17 " data-id="bibleJsn">17&nbsp;</span><span class="v C114_17" data-id="C114_17">நீ நன்றாக ஸ்தோத்திரம் செய்கிறாய், ஆனாலும் மற்றவன் பக்திவளர்ச்சியடையமாட்டானே.</span>
<span class="v-num v-18 " data-id="bibleJsn">18&nbsp;</span><span class="v C114_18" data-id="C114_18">உங்களெல்லோரையும்விட நான் அதிகமான மொழிகளைப் பேசுகிறேன், இதற்காக என் தேவனுக்கு நன்றி செலுத்துகிறேன்.</span>
<span class="v-num v-19 " data-id="bibleJsn">19&nbsp;</span><span class="v C114_19" data-id="C114_19">அப்படியிருந்தும், நான் சபையிலே அந்நிய மொழியில் பத்தாயிரம் வார்த்தைகளைப் பேசுகிறதைவிட, மற்றவர்களை உணர்த்தும்படி என் கருத்தோடு ஐந்து வார்த்தைகளைப் பேசுகிறதே எனக்கு அதிக விருப்பமாக இருக்கும்.</span>
<span class="v-num v-20 " data-id="bibleJsn">20&nbsp;</span><span class="v C114_20" data-id="C114_20">சகோதரர்களே, நீங்கள் புத்தியிலே குழந்தைகளாக இருக்கவேண்டாம்; துர்க்குணத்திலே குழந்தைகளாகவும், புத்தியிலோ தேறினவர்களாகவும் இருங்கள்.</span>
<span class="v-num v-21 " data-id="bibleJsn">21&nbsp;</span><span class="v C114_21" data-id="C114_21">மறுமொழிக்காரர்களாலும், மறு உதடுகளாலும் இந்த மக்களிடத்தில் பேசுவேன்; ஆனாலும் அவர்கள் எனக்குச் செவிகொடுப்பதில்லை என்று கர்த்தர் சொல்லுகிறார் என்று வேதத்தில் எழுதியிருக்கிறதே.</span>
<span class="v-num v-22 " data-id="bibleJsn">22&nbsp;</span><span class="v C114_22" data-id="C114_22">அப்படியிருக்க, அந்நியமொழிகள் விசுவாசிகளுக்கு அடையாளமாக இல்லாமல், விசுவாசம் இல்லாதவர்களுக்கு அடையாளமாக இருக்கிறது; தீர்க்கதரிசனமோ விசுவாசம் இல்லாதவர்களுக்கு அடையாளமாக இல்லாமல், விசுவாசிகளுக்கு அடையாளமாக இருக்கிறது.</span>
<span class="v-num v-23 " data-id="bibleJsn">23&nbsp;</span><span class="v C114_23" data-id="C114_23">ஆகவே, சபையார் எல்லோரும் ஏகமாகக் கூடிவந்து, எல்லோரும் அந்நிய மொழிகளிலே பேசிக்கொள்ளும்போது, படிப்பறியாதவர்களாவது, விசுவாசம் இல்லாதவர்களாவது உள்ளே நுழைந்தால், அவர்கள் உங்களைப் பைத்தியம் பிடித்தவர்கள் என்பார்களல்லவா?</span>
<span class="v-num v-24 " data-id="bibleJsn">24&nbsp;</span><span class="v C114_24" data-id="C114_24">எல்லோரும் தீர்க்கதரிசனம் சொல்லும்போது, விசுவாசம் இல்லாத ஒருவன் அல்லது படிப்பறியாதவன் ஒருவன் உள்ளே நுழைந்தால், அவனுடைய பாவம் அவனுக்கு உணர்த்தப்பட்டும், சொல்லப்பட்ட எல்லாவற்றாலும் நியாயந்தீர்க்கப்பட்டும் இருப்பான்.</span>
<span class="v-num v-25 " data-id="bibleJsn">25&nbsp;</span><span class="v C114_25" data-id="C114_25">அவனுடைய இருதயத்தின் இரகசியங்களும் வெளியரங்கமாகும்; அவன் முகங்குப்புறவிழுந்து, தேவனைப் பணிந்துகொண்டு, தேவன் மெய்யாக உங்களுக்குள்ளே இருக்கிறார் என்று அறிக்கையிடுவான்.</span>
</div>
<div class="s">ஆராதனையின் ஒழுங்குகள்</div>
<div class="p">
<span class="v-num v-26 " data-id="bibleJsn">26&nbsp;</span><span class="v C114_26" data-id="C114_26">நீங்கள் கூடிவந்திருக்கிறபோது, உங்களில் ஒருவன் சங்கீதம் பாடுகிறான், ஒருவன் போதகம் பண்ணுகிறான், ஒருவன் அந்நிய மொழியைப் பேசுகிறான், ஒருவன் இரகசியத்தை வெளிப்படுத்துகிறான், ஒருவன் விளக்கம் சொல்லுகிறான். சகோதரர்களே, இது என்ன? அனைத்தும் பக்திவளர்ச்சிக்கேதுவாகச் செய்யப்படவேண்டும்.</span>
<span class="v-num v-27 " data-id="bibleJsn">27&nbsp;</span><span class="v C114_27" data-id="C114_27">யாராவது அந்நிய மொழியிலே பேசுகிறதுண்டானால், அது இரண்டுபேர்மட்டும் அல்லது மிஞ்சினால் மூன்றுபேர்மட்டும் பேசவும், அவர்கள் ஒவ்வொருவராகப் பேசவும், இன்னொருவன் அர்த்தத்தைச் சொல்லவும் வேண்டும்.</span>
<span class="v-num v-28 " data-id="bibleJsn">28&nbsp;</span><span class="v C114_28" data-id="C114_28">அர்த்தம் சொல்லுகிறவன் இல்லாவிட்டால், சபையிலே பேசாமல், தனக்கும் தேவனுக்கும் தெரியப்பேசவேண்டும்.</span>
<span class="v-num v-29 " data-id="bibleJsn">29&nbsp;</span><span class="v C114_29" data-id="C114_29">தீர்க்கதரிசிகள் இரண்டுபேராவது மூன்றுபேராவது பேசலாம், மற்றவர்கள் நிதானிக்கவேண்டும்.</span>
<span class="v-num v-30 " data-id="bibleJsn">30&nbsp;</span><span class="v C114_30" data-id="C114_30">அங்கே உட்கார்ந்திருக்கிற மற்றொருவனுக்கு ஏதாவது வெளிப்படுத்தப்பட்டால், முதலில் பேசினவன் பேசாமலிருக்கவேண்டும்.</span>
<span class="v-num v-31 " data-id="bibleJsn">31&nbsp;</span><span class="v C114_31" data-id="C114_31">எல்லோரும் கற்கிறதற்கும் எல்லோரும் தேறுகிறதற்கும், நீங்கள் அனைவரும் ஒவ்வொருவராகத் தீர்க்கதரிசனம் சொல்லலாம்.</span>
<span class="v-num v-32 " data-id="bibleJsn">32&nbsp;</span><span class="v C114_32" data-id="C114_32">தீர்க்கதரிசிகளுடைய ஆவிகள் தீர்க்கதரிசிகளுக்கு அடங்கியிருக்கிறதே.</span>
<span class="v-num v-33 " data-id="bibleJsn">33&nbsp;</span><span class="v C114_33" data-id="C114_33">தேவன் கலகத்திற்கு தேவனாக இல்லாமல், சமாதானத்திற்கு தேவனாக இருக்கிறார்; பரிசுத்தவான்களுடைய சபைகள் எல்லாவற்றிலேயும் அப்படியே இருக்கிறது.</span>
<span class="v-num v-34 " data-id="bibleJsn">34&nbsp;</span><span class="v C114_34" data-id="C114_34">சபைகளில் உங்களுடைய பெண்கள் பேசாமலிருக்கவேண்டும்; பேசுகிறதற்கு அவர்களுக்கு அனுமதி இல்லை; அவர்கள் அடங்கியிருக்கவேண்டும்; வேதமும் அப்படியே சொல்லுகிறது.</span>
<span class="v-num v-35 " data-id="bibleJsn">35&nbsp;</span><span class="v C114_35" data-id="C114_35">அவர்கள் ஒரு காரியத்தைக் கற்றுக்கொள்ளவிரும்பினால், தங்களுடைய கணவரிடத்தில் வீட்டிலே விசாரிக்கட்டும்; பெண்கள் சபையிலே பேசுகிறது அவமானத்தை ஏற்படுத்துகிறதாக இருக்குமே.</span>
<span class="v-num v-36 " data-id="bibleJsn">36&nbsp;</span><span class="v C114_36" data-id="C114_36">தேவவசனம் உங்களிடத்திலிருந்தா புறப்பட்டது? அது உங்களிடத்திற்கு மாத்திரமா வந்தது?</span>
<span class="v-num v-37 " data-id="bibleJsn">37&nbsp;</span><span class="v C114_37" data-id="C114_37">ஒருவன் தன்னைத் தீர்க்கதரிசியென்றாவது, ஆவியைப் பெற்றவனென்றாவது நினைத்தால், நான் உங்களுக்கு எழுதுகிறவைகள் கர்த்தருடைய கட்டளைகளென்று அவன் ஏற்றுக்கொள்ளவேண்டும்.</span>
<span class="v-num v-38 " data-id="bibleJsn">38&nbsp;</span><span class="v C114_38" data-id="C114_38">ஒருவன் அறியாதவனாக இருந்தால், அவன் அறியாதவனாக இருக்கட்டும்.</span>
<span class="v-num v-39 " data-id="bibleJsn">39&nbsp;</span><span class="v C114_39" data-id="C114_39">இப்படியிருக்க, சகோதரர்களே, தீர்க்கதரிசனம் சொல்ல விரும்புங்கள், அந்நிய மொழிகளைப் பேசுகிறதற்கும் தடைசெய்யாமலிருங்கள்.</span>
<span class="v-num v-40 " data-id="bibleJsn">40&nbsp;</span><span class="v C114_40" data-id="C114_40">அனைத்து காரியங்களும் நல்லொழுக்கமாகவும், முறையாகவும் செய்யப்படவேண்டும்.</span>
</div>

</div><br>
<div class="footnotes">

</div>


</div></div>
</body>


</html>