<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>லேவியராகமம் 14 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="LV.html">Chapter List</a><a class="location" href="LV.html">லேவியராகமம் 14</a><a class="prev" href="LV13.html">&lt;</a>
<a class="home" href="../index.html">&#9776;</a> 
<a class="next" href="LV15.html">&gt;</a>
</div></div>
<div class="section chapter LV LV14 tamil_irv tam " dir="ltr" lang="tam" data-id="LV14" data-nextid="LV15" data-previd="LV13"><br>
<div class="c">14</div>
<div class="s">தொழுநோயாளியின் சுத்திகரிப்பு</div>
<div class="p">
<span class="v-num v-1 " data-id="bibleJsn">1&nbsp;</span><span class="v LV14_1" data-id="LV14_1">பின்னும் கர்த்தர் மோசேயை நோக்கி:</span>
<span class="v-num v-2 " data-id="bibleJsn">2&nbsp;</span><span class="v LV14_2" data-id="LV14_2">தொழுநோயாளியினுடைய சுத்திகரிப்பின் நாட்களில் அவனுக்குரிய விதிமுறைகள் என்னவென்றால்: அவன் ஆசாரியனிடத்தில் கொண்டுவரப்படவேண்டும்.</span>
<span class="v-num v-3 " data-id="bibleJsn">3&nbsp;</span><span class="v LV14_3" data-id="LV14_3">ஆசாரியன் முகாமிற்கு வெளியே போய்; அவனுடைய தொழுநோய் சுகமாகிவிட்டது என்று கண்டால்,</span>
<span class="v-num v-4 " data-id="bibleJsn">4&nbsp;</span><span class="v LV14_4" data-id="LV14_4">சுத்திகரிக்கப்படவேண்டியவனுக்காக, உயிரோடிருக்கும் சுத்தமான இரண்டு குருவிகளையும், கேதுருக் கட்டையையும், சிவப்புநூலையும், ஈசோப்பையும் வாங்கிவரக் கட்டளையிடக்கடவன்.</span>
<span class="v-num v-5 " data-id="bibleJsn">5&nbsp;</span><span class="v LV14_5" data-id="LV14_5">பின்பு, ஆசாரியன் அந்தக் குருவிகளில் ஒன்றை ஒரு மண்பானையிலுள்ள சுத்தமான தண்ணீரின்மேல் கொல்லச்சொல்லி,</span>
<span class="v-num v-6 " data-id="bibleJsn">6&nbsp;</span><span class="v LV14_6" data-id="LV14_6">உயிருள்ள குருவியையும், கேதுருக்கட்டையையும், சிவப்புநூலையும், ஈசோப்பையும் எடுத்து, இவைகளையும் உயிருள்ள குருவியையும் சுத்தமான தண்ணீரின்மேல் கொல்லப்பட்ட குருவியின் இரத்தத்திலே நனைத்து,</span>
<span class="v-num v-7 " data-id="bibleJsn">7&nbsp;</span><span class="v LV14_7" data-id="LV14_7">தொழுநோய் நீங்கச் சுத்திரிக்கப்படுகிறவன்மேல் ஏழுமுறை தெளித்து, அவனைச் சுத்தம்செய்து, உயிருள்ள குருவியை வெளியிலே விட்டுவிடக்கடவன்.</span>
<span class="v-num v-8 " data-id="bibleJsn">8&nbsp;</span><span class="v LV14_8" data-id="LV14_8">சுத்திகரிக்கப்படுகிறவன் தன் உடைகளைத் துவைத்து, தன் முடி முழுவதையும் சிரைத்து, தான் சுத்தமாவதற்காக தண்ணீரில் குளித்து, பின்பு முகாமிற்கு வந்து, தன் கூடாரத்திற்கு வெளியே ஏழுநாட்கள் தங்கி,</span>
<span class="v-num v-9 " data-id="bibleJsn">9&nbsp;</span><span class="v LV14_9" data-id="LV14_9">ஏழாம் நாளிலே தன் தலையையும், தாடியையும், புருவங்களையும் தன்னுடைய முடிமுழுவதையும் சிரைத்து, தன் உடைகளைத் துவைத்து, தண்ணீரில் குளிக்கவேண்டும்; அப்பொழுது சுத்தமாக இருப்பான்.</span>
<span class="v-num v-10 " data-id="bibleJsn">10&nbsp;</span><span class="v LV14_10" data-id="LV14_10">எட்டாம்நாளிலே அவன் பழுதற்ற இரண்டு ஆட்டுக்குட்டிகளையும், ஒருவயதுள்ள பழுதற்ற ஒரு பெண்ணாட்டுக்குட்டியையும், உணவுபலிக்காக எண்ணெயிலே பிசைந்த ஒரு மரக்காலில் பத்தில் மூன்று பங்காகிய மெல்லிய மாவையும், ஒரு ஆழாக்கு எண்ணெயையும் கொண்டுவரக்கடவன்.</span>
<span class="v-num v-11 " data-id="bibleJsn">11&nbsp;</span><span class="v LV14_11" data-id="LV14_11">சுத்திகரிக்கிற ஆசாரியன் சுத்திகரிக்கப்படும் மனிதனையும் அப்பொருட்களையும் ஆசரிப்புக்கூடாரத்தின் வாசலிலே கர்த்தருடைய சந்நிதியில் நிறுத்தக்கடவன்.</span>
<span class="v-num v-12 " data-id="bibleJsn">12&nbsp;</span><span class="v LV14_12" data-id="LV14_12">பின்பு, ஆசாரியன் ஒரு ஆட்டுக்குட்டியைப் பிடித்து, அதையும் அந்த ஆழாக்கு எண்ணெயையும் குற்றநிவாரணபலியாகக் கொண்டுவந்து, கர்த்தருடைய சந்நிதியில் அசைவாட்டும் பலியாக அசைவாட்டி,</span>
<span class="v-num v-13 " data-id="bibleJsn">13&nbsp;</span><span class="v LV14_13" data-id="LV14_13">பாவநிவாரணபலியும் சர்வாங்கதகனபலியும் செலுத்தும் பரிசுத்த ஸ்தலத்திலே அந்த ஆட்டுக்குட்டியைக் கொல்லக்கடவன்; குற்றநிவாரணபலி பாவநிவாரணபலியைப்போல ஆசாரியனுக்கு உரியது; அது மகா பரிசுத்தமானது.</span>
<span class="v-num v-14 " data-id="bibleJsn">14&nbsp;</span><span class="v LV14_14" data-id="LV14_14">அந்த குற்றநிவாரணபலியின் இரத்தத்தில் ஆசாரியன் கொஞ்சம் எடுத்து, சுத்திகரிக்கப்படுகிறவன் வலதுகாதின் மடலிலும், அவன் வலதுகையின் பெருவிரலிலும், வலதுகாலின் பெருவிரலிலும் பூசக்கடவன்.</span>
<span class="v-num v-15 " data-id="bibleJsn">15&nbsp;</span><span class="v LV14_15" data-id="LV14_15">பின்பு, ஆசாரியன் அந்த ஆழாக்கு எண்ணெயிலே கொஞ்சம் தன் இடதுகையில் ஊற்றி</span>
<span class="v-num v-16 " data-id="bibleJsn">16&nbsp;</span><span class="v LV14_16" data-id="LV14_16">தன் இடதுகையிலுள்ள எண்ணெயில் தன் வலதுகையின் விரலை நனைத்து, தன் விரலினால் ஏழுமுறை அந்த எண்ணெயில் எடுத்து, கர்த்தருடைய சந்நிதியில் தெளித்து,</span>
<span class="v-num v-17 " data-id="bibleJsn">17&nbsp;</span><span class="v LV14_17" data-id="LV14_17">தன் உள்ளங்கையில் இருக்கிற மீதியான எண்ணெயிலே கொஞ்சம் எடுத்து சுத்திகரிக்கப்படுகிறவனுடைய வலதுகாதின் மடலிலும், அவன் வலதுகையின் பெருவிரலிலும், வலதுகாலின் பெருவிரலிலும், ஏற்கனவே பூசியிருக்கிற குற்றநிவாரண பலியினுடைய இரத்தத்தின்மேல் பூசி,</span>
<span class="v-num v-18 " data-id="bibleJsn">18&nbsp;</span><span class="v LV14_18" data-id="LV14_18">தன் உள்ளங்கையில் இருக்கிற மீதியான எண்ணெயைச் சுத்திகரிக்கப்படுகிறவனுடைய தலையிலே ஊற்றி கர்த்தருடைய சந்நிதியில் அவனுக்காகப் பாவநிவிர்த்தி செய்யக்கடவன்.</span>
<span class="v-num v-19 " data-id="bibleJsn">19&nbsp;</span><span class="v LV14_19" data-id="LV14_19">ஆசாரியன் பாவநிவாரணபலியையும் செலுத்தி, சுத்திகரிக்கப்படுகிறவனின் தீட்டு நீங்க, அவனுக்குப் பாவநிவிர்த்தி செய்து, பின்பு சர்வாங்கதகனபலியைக் கொன்று,</span>
<span class="v-num v-20 " data-id="bibleJsn">20&nbsp;</span><span class="v LV14_20" data-id="LV14_20">சர்வாங்கதகனபலியையும் உணவுபலியையும் பலிபீடத்தின்மேல் வைத்து, அவனுக்காகப் பாவநிவிர்த்தி செய்யக்கடவன்; அப்பொழுது அவன் சுத்தமாக இருப்பான்.</span>
<span class="v-num v-21 " data-id="bibleJsn">21&nbsp;</span><span class="v LV14_21" data-id="LV14_21">அவன் இவ்விதம் செய்யமுடியாத ஏழையாக இருந்தால், அவன் தன் பாவநிவிர்த்திக்கென்று அசைவாட்டும் குற்றநிவாரணபலியாக ஒரு ஆட்டுக்குட்டியையும், உணவுபலிக்கு எண்ணெயில் பிசைந்த ஒரு மரக்கால் மெல்லிய மாவிலே பத்தில் ஒரு பங்கையும், ஆழாக்கு எண்ணெயையும்,</span>
<span class="v-num v-22 " data-id="bibleJsn">22&nbsp;</span><span class="v LV14_22" data-id="LV14_22">தன் தகுதிக்குத் தக்கபடி இரண்டு காட்டுப்புறாக்களையாவது இரண்டு புறாக்குஞ்சுகளையாவது, ஒன்று பாவநிவாரணபலியாகவும், மற்றொன்று சர்வாங்கதகனபலியாகவும் செலுத்தும்படி வாங்கி,</span>
<span class="v-num v-23 " data-id="bibleJsn">23&nbsp;</span><span class="v LV14_23" data-id="LV14_23">தான் சுத்திகரிக்கப்படும்படி எட்டாம் நாளில் ஆசரிப்புக்கூடாரத்தின் வாசலிலே கர்த்தருடைய சந்நிதியில் ஆசாரியனிடத்திற்குக் கொண்டுவருவானாக.</span>
<span class="v-num v-24 " data-id="bibleJsn">24&nbsp;</span><span class="v LV14_24" data-id="LV14_24">அப்பொழுது ஆசாரியன் குற்றநிவாரணபலிக்குரிய ஆட்டுக்குட்டியையும் அந்த ஆழாக்கு எண்ணெயையும் வாங்கி, கர்த்தருடைய சந்நிதியில் அசைவாட்டும் உணவுபலியாக அசைவாட்டி,</span>
<span class="v-num v-25 " data-id="bibleJsn">25&nbsp;</span><span class="v LV14_25" data-id="LV14_25">குற்றநிவாரணபலிக்கான அந்த ஆட்டுக்குட்டியைக் கொன்று, குற்றநிவாரணபலியின் இரத்தத்தில் கொஞ்சம் எடுத்து, சுத்திகரிக்கப்படுகிறவனுடைய வலதுகாதின் மடலிலும், அவன் வலதுகையின் பெருவிரலிலும், வலதுகாலின் பெருவிரலிலும் பூசி,</span>
<span class="v-num v-26 " data-id="bibleJsn">26&nbsp;</span><span class="v LV14_26" data-id="LV14_26">அந்த எண்ணெயிலே கொஞ்சம் தன் இடதுகையில் ஊற்றி</span>
<span class="v-num v-27 " data-id="bibleJsn">27&nbsp;</span><span class="v LV14_27" data-id="LV14_27">தன் இடதுகையிலுள்ள எண்ணெயிலே தன் வலதுவிரலை நனைத்து, கர்த்தருடைய சந்நிதியில் ஏழுமுறை தெளித்து,</span>
<span class="v-num v-28 " data-id="bibleJsn">28&nbsp;</span><span class="v LV14_28" data-id="LV14_28">தன் உள்ளங்கையில் இருக்கிற எண்ணெயில் கொஞ்சம் எடுத்துச் சுத்திகரிக்கப்படுகிறவனுடைய வலதுகாதின் மடலிலும், அவன் வலதுகையின் பெருவிரலிலும், வலதுகாலின் பெருவிரலிலும் குற்றநிவாரணபலியின் இரத்தம் பூசியிருக்கிற இடத்தின்மேல் பூசி,</span>
<span class="v-num v-29 " data-id="bibleJsn">29&nbsp;</span><span class="v LV14_29" data-id="LV14_29">தன் உள்ளங்கையில் இருக்கிற மற்ற எண்ணெயைச் சுத்திகரிக்கப்படுகிறவன் தலையின்மேல் அவனுக்காகக் கர்த்தருடைய சந்நிதியில் பாவநிவிர்த்தி செய்யும்படி தடவி,</span>
<span class="v-num v-30 " data-id="bibleJsn">30&nbsp;</span><span class="v LV14_30" data-id="LV14_30">பின்பு, அவன் தன் பெலத்திற்கும் தகுதிக்கும் தக்கதாக காட்டுப்புறாக்களையாவது புறாக்குஞ்சுகளையாவது கொண்டுவந்து,</span>
<span class="v-num v-31 " data-id="bibleJsn">31&nbsp;</span><span class="v LV14_31" data-id="LV14_31">அவைகளில் ஒன்றைப் பாவநிவாரணபலியும், மற்றொன்றைச் சர்வாங்கதகனபலியுமாக, உணவுபலியோடேகூடச் செலுத்தி, இப்படியே ஆசாரியன் சுத்திகரிக்கப்படுகிறவனுக்காக, கர்த்தருடைய சந்நிதியில் பாவநிவிர்த்தி செய்யக்கடவன்.</span>
<span class="v-num v-32 " data-id="bibleJsn">32&nbsp;</span><span class="v LV14_32" data-id="LV14_32">தன் சுத்திகரிப்புக்கு வேண்டியவைகளைச் சம்பாதிக்கமுடியாத தொழுநோயாளியைக் குறித்த விதிமுறைகள் இதுவே என்றார்.</span>
</div>
<div class="s">பூசணம்பிடித்த வீட்டிற்கான சட்டம்</div>
<div class="p">
<span class="v-num v-33 " data-id="bibleJsn">33&nbsp;</span><span class="v LV14_33" data-id="LV14_33">பின்னும் கர்த்தர் மோசேயையும் ஆரோனையும் நோக்கி:</span>
<span class="v-num v-34 " data-id="bibleJsn">34&nbsp;</span><span class="v LV14_34" data-id="LV14_34">நான் உங்களுக்குச் சொந்தமாகக் கொடுக்கும் கானான் தேசத்திலே நீங்கள் போய்ச் சேர்ந்தபின்பு, உங்கள் சொந்தமான தேசத்தில் ஒரு வீட்டிலே பூசணத்தை நான் வரச்செய்தால்,</span>
<span class="v-num v-35 " data-id="bibleJsn">35&nbsp;</span><span class="v LV14_35" data-id="LV14_35">அந்த வீட்டிற்குச் சொந்தமானவன் வந்து, வீட்டிலே பூசணம் வந்திருக்கிறதாகத் தோன்றுகிறது என்று ஆசாரியனுக்கு அறிவிக்கக்கடவன்.</span>
<span class="v-num v-36 " data-id="bibleJsn">36&nbsp;</span><span class="v LV14_36" data-id="LV14_36">அப்பொழுது வீட்டிலுள்ள அனைத்தும் தீட்டுப்படாதபடிக்கு, ஆசாரியன் அந்தப் பூசணத்தைப் பார்க்கப் போகும்முன்னே வீட்டை காலிசெய்துவைக்கச் சொல்லி, பின்பு வீட்டைப் பார்க்கும்படி போய்,</span>
<span class="v-num v-37 " data-id="bibleJsn">37&nbsp;</span><span class="v LV14_37" data-id="LV14_37">அந்தப் பூசணம் இருக்கிற இடத்தைப் பார்க்கக்கடவன்; அப்பொழுது வீட்டுச் சுவர்களிலே கொஞ்சம் பச்சையும் கொஞ்சம் சிவப்புமான குழி விழுந்திருந்து, அவைகள் மற்ற சுவரைவிட பள்ளமாக இருக்கக்கண்டால்,</span>
<span class="v-num v-38 " data-id="bibleJsn">38&nbsp;</span><span class="v LV14_38" data-id="LV14_38">ஆசாரியன் வீட்டைவிட்டுப் புறப்பட்டு வாசற்படியிலே வந்து, வீட்டை ஏழுநாட்கள் அடைத்துவைத்து,</span>
<span class="v-num v-39 " data-id="bibleJsn">39&nbsp;</span><span class="v LV14_39" data-id="LV14_39">ஏழாம்நாளிலே திரும்பப் போய்ப்பார்த்து, பூசணம் வீட்டுச் சுவர்களில் படர்ந்ததென்று கண்டால்,</span>
<span class="v-num v-40 " data-id="bibleJsn">40&nbsp;</span><span class="v LV14_40" data-id="LV14_40">பூசணம் இருக்கும் அந்த இடத்தின் கற்களைப் பெயர்க்கவும், பட்டணத்திற்கு வெளியே அசுத்தமான ஒரு இடத்திலே போடவும் அவன் கட்டளையிட்டு,</span>
<span class="v-num v-41 " data-id="bibleJsn">41&nbsp;</span><span class="v LV14_41" data-id="LV14_41">வீட்டின் உட்புறம் சுற்றிலும் செதுக்கச்சொல்லி, செதுக்கிப்போட்ட மண்ணைப் பட்டணத்திற்கு வெளியே அசுத்தமான ஒரு இடத்திலே கொட்டவும்,</span>
<span class="v-num v-42 " data-id="bibleJsn">42&nbsp;</span><span class="v LV14_42" data-id="LV14_42">வேறே கற்களை எடுத்துவந்து, அந்தக் கற்களுக்குப் பதிலாகக் கட்டி, வேறே சாந்தை எடுத்து வீட்டைப் பூசவும் கட்டளையிடுவானாக.</span>
<span class="v-num v-43 " data-id="bibleJsn">43&nbsp;</span><span class="v LV14_43" data-id="LV14_43">கற்களைப் பெயர்த்து, வீட்டைச்செதுக்கி, புதிதாகப் பூசினபின்பும், அந்தப் பூசணம் மீண்டும் வீட்டில் வந்ததானால்,</span>
<span class="v-num v-44 " data-id="bibleJsn">44&nbsp;</span><span class="v LV14_44" data-id="LV14_44">ஆசாரியன் போய்ப் பார்க்கக்கடவன்; பூசணம் வீட்டில் படர்ந்ததானால், அது வீட்டை அரிக்கிற பூசணம்; அது தீட்டாயிருக்கும்.</span>
<span class="v-num v-45 " data-id="bibleJsn">45&nbsp;</span><span class="v LV14_45" data-id="LV14_45">ஆகையால் வீடுமுழுவதையும் இடித்து, அதின் கற்களையும், மரங்களையும், அதின் சாந்து எல்லாவற்றையும் பட்டணத்திற்கு வெளியே அசுத்தமான இடத்திலே கொண்டுபோகவேண்டும்.</span>
<span class="v-num v-46 " data-id="bibleJsn">46&nbsp;</span><span class="v LV14_46" data-id="LV14_46">வீடு அடைக்கப்பட்டிருக்கும் நாட்களில் அதற்குள் பிரவேசிக்கிறவன் மாலைவரைத் தீட்டுப்பட்டிருப்பான்.</span>
<span class="v-num v-47 " data-id="bibleJsn">47&nbsp;</span><span class="v LV14_47" data-id="LV14_47">அந்த வீட்டிலே உறங்கியவன் தன் உடைகளைத் துவைக்கக்கடவன்; அந்த வீட்டிலே சாப்பிட்டவனும் தன் உடைகளைத் துவைக்கக்கடவன்.</span>
<span class="v-num v-48 " data-id="bibleJsn">48&nbsp;</span><span class="v LV14_48" data-id="LV14_48">ஆசாரியன் திரும்ப வந்து, வீடு பூசப்பட்டபின்பு வீட்டிலே அந்தப் பூசணம் படரவில்லை என்று கண்டானேயாகில், பூசணம் நீங்கிவிட்டதால், ஆசாரியன் அந்த வீட்டைச் சுத்தம் என்று தீர்மானிக்கக்கடவன்.</span>
<span class="v-num v-49 " data-id="bibleJsn">49&nbsp;</span><span class="v LV14_49" data-id="LV14_49">அப்பொழுது வீட்டைச் சுத்திகரிக்க, இரண்டு குருவிகளையும், கேதுருக்கட்டையையும், சிவப்புநூலையும், ஈசோப்பையும் எடுத்து,</span>
<span class="v-num v-50 " data-id="bibleJsn">50&nbsp;</span><span class="v LV14_50" data-id="LV14_50">ஒரு குருவியை ஒரு மண்பாண்டத்திலுள்ள ஊற்றுநீரின்மேல் கொன்று,</span>
<span class="v-num v-51 " data-id="bibleJsn">51&nbsp;</span><span class="v LV14_51" data-id="LV14_51">கேதுருக்கட்டையையும், ஈசோப்பையும், சிவப்புநூலையும், உயிருள்ள குருவியையும் எடுத்து, இவைகளைக் கொல்லப்பட்ட குருவியின் இரத்தத்திலும் ஊற்று நீரிலும் நனைத்து, வீட்டின்மேல் ஏழுமுறை தெளித்து,</span>
<span class="v-num v-52 " data-id="bibleJsn">52&nbsp;</span><span class="v LV14_52" data-id="LV14_52">குருவியின் இரத்தத்தினாலும், ஊற்றுநீரினாலும், உயிருள்ள குருவியினாலும், கேதுருக்கட்டையினாலும் ஈசோப்பினாலும், சிவப்புநூலினாலும் வீட்டைச் சுத்திகரித்து,</span>
<span class="v-num v-53 " data-id="bibleJsn">53&nbsp;</span><span class="v LV14_53" data-id="LV14_53">உயிருள்ள குருவியைப் பட்டணத்திற்கு வெளியிலே விட்டுவிட்டு, இப்படி வீட்டிற்குப் பிராயச்சித்தம் செய்யக்கடவன்; அப்பொழுது அது சுத்தமாக இருக்கும்.</span>
<span class="v-num v-54 " data-id="bibleJsn">54&nbsp;</span><span class="v LV14_54" data-id="LV14_54">இது சகலவித தொழுநோய்க்கும், சொறிக்கும்,</span>
<span class="v-num v-55 " data-id="bibleJsn">55&nbsp;</span><span class="v LV14_55" data-id="LV14_55">உடைப் பூசணத்திற்கும், வீட்டுப்பூசணத்திற்கும்,</span>
<span class="v-num v-56 " data-id="bibleJsn">56&nbsp;</span><span class="v LV14_56" data-id="LV14_56">தடிப்புக்கும், அசறுக்கும், வெள்ளைப்படருக்கும் உரிய விதிமுறை.</span>
<span class="v-num v-57 " data-id="bibleJsn">57&nbsp;</span><span class="v LV14_57" data-id="LV14_57">தொழுநோய் மற்றும் பூசணம், எப்பொழுது தீட்டுள்ளது என்றும், எப்பொழுது தீட்டில்லாதது என்றும் தெரிவிப்பதற்கு தொழுநோய்க்குரிய விதிமுறைகள் இதுவே என்றார்.</span>
</div>

</div><br>
<div class="footnotes">

</div>


</div></div>
</body>


</html>