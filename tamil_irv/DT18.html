<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>உபாகமம் 18 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="DT.html">Chapter List</a><a class="location" href="DT.html">உபாகமம் 18</a><a class="prev" href="DT17.html">&lt;</a>
<a class="home" href="../index.html">&#9776;</a> 
<a class="next" href="DT19.html">&gt;</a>
</div></div>
<div class="section chapter DT DT18 tamil_irv tam " dir="ltr" lang="tam" data-id="DT18" data-nextid="DT19" data-previd="DT17"><br>
<div class="c">18</div>
<div class="s">காணிக்கைகள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v DT18_1" data-id="DT18_1">லேவியர்களாகிய ஆசாரியர்களும் லேவிகோத்திரத்தார் அனைவருக்கும் இஸ்ரவேல் மக்களுடன் பங்கும் உரிமையும் இல்லாதிருப்பதாக; கர்த்தருக்குச் செலுத்தும் தகனபலிகளையும் அவருக்கு உரிமையானவைகளையும் அவர்கள் சாப்பிடலாம்.</span>
<span class="v-num v-2 " data-id="bibleJsn">2&nbsp;</span><span class="v DT18_2" data-id="DT18_2">அவர்களுடைய சகோதரர்களுக்குள்ளே அவர்களுக்கு உரிமையில்லை; கர்த்தர் அவர்களுக்குச் சொன்னபடியே, அவரே அவர்களுடைய சொத்து.</span>
<span class="v-num v-3 " data-id="bibleJsn">3&nbsp;</span><span class="v DT18_3" data-id="DT18_3">மக்களிடத்தில் பெற்றுக்கொள்ளவேண்டிய ஆசாரியர்களுக்குரிய வரவானது: மக்கள் பலியிடும் ஆடுமாடுகளில் முன்னந்தொடையையும், தாடைகளையும், இரைப்பைகளையும் ஆசாரியனுக்குக் கொடுக்கவேண்டும்.</span>
<span class="v-num v-4 " data-id="bibleJsn">4&nbsp;</span><span class="v DT18_4" data-id="DT18_4">உன் தானியம், திராட்சைரசம், எண்ணெய், ஆட்டுரோமம் என்னும் இவைகளின் முதற்பலனையும் அவனுக்குக் கொடுக்கவேண்டும்.</span>
<span class="v-num v-5 " data-id="bibleJsn">5&nbsp;</span><span class="v DT18_5" data-id="DT18_5">அவனும் அவனுடைய மகன்களும் எல்லா நாட்களும் கர்த்தரின் நாமத்தை முன்னிட்டு ஆராதனைசெய்ய நிற்பதற்காக, உன் தேவனாகிய கர்த்தர் உன் கோத்திரத்தார் எல்லோருக்குள்ளும் அவனையே தெரிந்துகொண்டார்.</span>
<span class="v-num v-6 " data-id="bibleJsn">6&nbsp;</span><span class="v DT18_6" data-id="DT18_6">இஸ்ரவேலில் எவ்விடத்திலுமுள்ள உன் வாசல்கள் யாதொன்றிலே தங்கின ஒரு லேவியன் அவ்விடத்தை விட்டு, கர்த்தர் தெரிந்துகொண்ட இடத்திற்கு மனப்பூர்வமாக வந்தால்,</span>
<span class="v-num v-7 " data-id="bibleJsn">7&nbsp;</span><span class="v DT18_7" data-id="DT18_7">அங்கே கர்த்தருடைய சந்நிதியில் நிற்கும் லேவியர்களாகிய தன் எல்லா சகோதரர்களைப்போலவும் தன் தேவனாகிய கர்த்தரின் நாமத்தை முன்னிட்டு ஊழியம்செய்வான்.</span>
<span class="v-num v-8 " data-id="bibleJsn">8&nbsp;</span><span class="v DT18_8" data-id="DT18_8">அப்படிப்பட்டவர்கள் தங்கள் முற்பிதாக்களுடைய சொத்தின் விலைக்கிரயத்தை அநுபவிக்கிறதும் அல்லாமல், சாப்பாட்டிற்காக சமமான பாகத்தையும் பெற்றுக்கொள்வார்கள்.</span>
</div>
<div class="s">அருவருப்பான செயல்பாடுகள்</div>
<div class="p">
<span class="v-num v-9 " data-id="bibleJsn">9&nbsp;</span><span class="v DT18_9" data-id="DT18_9">உன் தேவனாகிய கர்த்தர் உனக்குக் கொடுக்கும் தேசத்தில் நீ போய்ச்சேரும்போது, அந்த மக்கள் செய்யும் அருவருப்புகளின்படி செய்யக் கற்றுக்கொள்ளவேண்டாம்.</span>
<span class="v-num v-10 " data-id="bibleJsn">10&nbsp;</span><span class="v DT18_10" data-id="DT18_10">தன் மகனையாவது தன் மகளையாவது தகனபலியாகத் தீயில் பலியிடுகிறவனும், குறிசொல்லுகிறவனும், நாள் பார்க்கிறவனும், ஜோதிடம் பார்க்கிறவனும், சூனியக்காரனும்,</span>
<span class="v-num v-11 " data-id="bibleJsn">11&nbsp;</span><span class="v DT18_11" data-id="DT18_11">மந்திரவாதியும், வசியக்காரனும், மாயவித்தைக்காரனும், செத்தவர்களிடத்தில் குறிகேட்கிறவனும் உங்களுக்குள்ளே இருக்கவேண்டாம்.</span>
<span class="v-num v-12 " data-id="bibleJsn">12&nbsp;</span><span class="v DT18_12" data-id="DT18_12">இப்படிப்பட்டவைகளைச் செய்கிறவன் எவனும் கர்த்தருக்கு அருவருப்பானவன்; இப்படிப்பட்ட அருவருப்பான செயலின் காரணமாக உன் தேவனாகிய கர்த்தர் அவர்களை உன் முன்னின்று துரத்திவிடுகிறார்.</span>
<span class="v-num v-13 " data-id="bibleJsn">13&nbsp;</span><span class="v DT18_13" data-id="DT18_13">உன் தேவனாகிய கர்த்தருக்கு முன்பாக நீ உத்தமனாயிருக்கக்கடவாய்.</span>
</div>
<div class="s">தீர்க்கதரிசி</div>
<div class="p">
<span class="v-num v-14 " data-id="bibleJsn">14&nbsp;</span><span class="v DT18_14" data-id="DT18_14">நீ துரத்திவிடப்போகிற இந்த மக்கள் நாள்பார்க்கிறவர்களுக்கும் குறிசொல்லுகிறவர்களுக்கும் செவிகொடுக்கிறார்கள்; நீ அப்படிச் செய்கிறதற்கு உன் தேவனாகிய கர்த்தர் உத்தரவுகொடுக்கமாட்டார்.</span>
<span class="v-num v-15 " data-id="bibleJsn">15&nbsp;</span><span class="v DT18_15" data-id="DT18_15">உன் தேவனாகிய கர்த்தர் என்னைப்போல ஒரு தீர்க்கதரிசியை உனக்காக உன் நடுவே உன் சகோதரர்களிடத்திலிருந்து எழும்பச்செய்வார்; அவர் சொல்வதைக் கேட்பீர்களாக.</span>
<span class="v-num v-16 " data-id="bibleJsn">16&nbsp;</span><span class="v DT18_16" data-id="DT18_16">ஓரேபிலே சபை கூட்டப்பட்ட நாளில்: நான் சாகாதபடி என் தேவனாகிய கர்த்தரின் சத்தத்தை இனி நான் கேளாமலும், இந்தப் பெரிய அக்கினியை இனி நான் காணாமலும் இருப்பேனாக என்று உன் தேவனாகிய கர்த்தரை நீ வேண்டிக்கொண்டதையெல்லாம் அவர் செய்வார்.</span>
<span class="v-num v-17 " data-id="bibleJsn">17&nbsp;</span><span class="v DT18_17" data-id="DT18_17">அப்பொழுது கர்த்தர் என்னை நோக்கி: அவர்கள் சொன்னது சரியே.</span>
<span class="v-num v-18 " data-id="bibleJsn">18&nbsp;</span><span class="v DT18_18" data-id="DT18_18">உன்னைப்போல ஒரு தீர்க்கதரிசியை நான் அவர்களுக்காக அவர்கள் சகோதரர்களிடத்திலிருந்து எழும்பச்செய்து, என் வார்த்தைகளை அவர் வாயில் அருளுவேன்; நான் அவருக்குக் கற்பிப்பதையெல்லாம் அவர்களுக்குச் சொல்லுவார்.</span>
<span class="v-num v-19 " data-id="bibleJsn">19&nbsp;</span><span class="v DT18_19" data-id="DT18_19">என் பெயராலே அவர் சொல்லும் என் வார்த்தைகளுக்குச் செவிகொடாதவன் எவனோ அவனை நான் விசாரிப்பேன்.</span>
<span class="v-num v-20 " data-id="bibleJsn">20&nbsp;</span><span class="v DT18_20" data-id="DT18_20">சொல்லும்படி நான் கட்டளையிடாத வார்த்தைகளை என் நாமத்தினாலே சொல்லத் துணியும் தீர்க்கதரிசியும், வேறே தெய்வங்களின் பெயராலே பேசும் தீர்க்கதரிசியும் சாகக்கடவன்.</span>
<span class="v-num v-21 " data-id="bibleJsn">21&nbsp;</span><span class="v DT18_21" data-id="DT18_21">கர்த்தர் சொல்லாத வார்த்தை இன்னதென்று நான் எப்படி அறிவேன் என்று நீ உன் இருதயத்தில் சொல்வாயாகில்,</span>
<span class="v-num v-22 " data-id="bibleJsn">22&nbsp;</span><span class="v DT18_22" data-id="DT18_22">ஒரு தீர்க்கதரிசி கர்த்தரின் நாமத்தினால் சொல்லும் காரியம் நடக்காமலும் செயல்படாமலும் போனால், அது கர்த்தர் சொல்லாத வார்த்தை; அந்தத் தீர்க்கதரிசி அதைத் துணிகரத்தினால் சொன்னான்; அவனுக்கு நீ பயப்படவேண்டாம்.</span>
</div>

</div><br>
<div class="footnotes">

</div>


</div></div>
</body>


</html>