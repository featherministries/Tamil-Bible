<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>சங்கீதம் 59 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="PS.html">Chapter List</a><a class="location" href="PS.html">சங்கீதம் 59</a><a class="prev" href="PS58.html">&lt;</a>
<a class="home" href="../index.html">&#9776;</a> 
<a class="next" href="PS60.html">&gt;</a>
</div></div>
<div class="section chapter PS PS59 tamil_irv tam " dir="ltr" lang="tam" data-id="PS59" data-nextid="PS60" data-previd="PS58"><br>
<div class="c">சங்கீதம் 59</div>
<div class="d">இசைத்தலைவனுக்கு தாவீது அளித்த மிக்தாம் என்னும் ஒரு பாடல். தாவீதைக் கொல்வதற்காக சவுல் தாவீதின் வீட்டைக் கண்காணிப்பதற்காக ஆட்களை அனுப்பியபோது பாடியது.</div>
<div class="p">
<span class="v-num v-1 " data-id="bibleJsn">1&nbsp;</span><span class="v PS59_1" data-id="PS59_1">என் தேவனே, என்னுடைய எதிரிகளுக்கு என்னைத் தப்புவியும்; என்மேல் எழும்புகிறவர்களுக்கு என்னை விலக்கி உயர்ந்த அடைக்கலத்திலே வையும்.</span>
<span class="v-num v-2 " data-id="bibleJsn">2&nbsp;</span><span class="v PS59_2" data-id="PS59_2">அக்கிரமக்காரர்களுக்கு என்னைத் தப்புவித்து, இரத்தப்பிரியர்களான மனிதர்களுக்கு என்னை விலக்கிக் காப்பாற்றும்.</span>
<span class="v-num v-3 " data-id="bibleJsn">3&nbsp;</span><span class="v PS59_3" data-id="PS59_3">இதோ, என்னுடைய உயிருக்காக மறைந்திருக்கிறார்கள்; கர்த்தாவே, என்னிடத்தில் மீறுதலும் பாவமும் இல்லாமலிருந்தும், பலவான்கள் எனக்கு விரோதமாகக் கூட்டங்கூடுகிறார்கள்.</span>
<span class="v-num v-4 " data-id="bibleJsn">4&nbsp;</span><span class="v PS59_4" data-id="PS59_4">என்னிடத்தில் அக்கிரமம் இல்லாமலிருந்தும், ஓடித்திரிந்து போருக்கு ஆயத்தமாகிறார்கள்; எனக்குத் துணைசெய்ய விழித்து என்னை நோக்கிப்பாரும்.</span>
<span class="v-num v-5 " data-id="bibleJsn">5&nbsp;</span><span class="v PS59_5" data-id="PS59_5">சேனைகளின் தேவனாகிய கர்த்தாவே, இஸ்ரவேலின் தேவனே, நீர் எல்லா தேசங்களையும் தண்டிக்க விழித்தெழும்பும்; வஞ்சகமாகத் துரோகஞ்செய்கிற ஒருவருக்கும் தயை செய்யாமலிரும்.</span>
<span class="v-num v-6 " data-id="bibleJsn">6&nbsp;</span><span class="v PS59_6" data-id="PS59_6">அவர்கள் மாலையில் திரும்பிவந்து, நாய்களைப்போல ஊளையிட்டு, ஊரைச்சுற்றித் திரிகிறார்கள்.</span>
<span class="v-num v-7 " data-id="bibleJsn">7&nbsp;</span><span class="v PS59_7" data-id="PS59_7">இதோ, தங்களுடைய வார்த்தைகளைக் கக்குகிறார்கள்; அவர்கள் உதடுகளில் வாள்கள் இருக்கிறது, கேட்கிறவன் யார் என்கிறார்கள்.</span>
<span class="v-num v-8 " data-id="bibleJsn">8&nbsp;</span><span class="v PS59_8" data-id="PS59_8">ஆனாலும் கர்த்தாவே, நீர் அவர்களைப் பார்த்து சிரிப்பீர்; அந்நியமக்கள் அனைவரையும் இகழுவீர்.</span>
<span class="v-num v-9 " data-id="bibleJsn">9&nbsp;</span><span class="v PS59_9" data-id="PS59_9">அவன் வல்லமையை நான் கண்டு, உமக்குக் காத்திருப்பேன்; தேவனே எனக்கு உயர்ந்த அடைக்கலம்.</span>
<span class="v-num v-10 " data-id="bibleJsn">10&nbsp;</span><span class="v PS59_10" data-id="PS59_10">என் தேவன் தம்முடைய கிருபையினால் என்னைச் சந்திப்பார்; தேவன் என்னுடைய எதிரிகளுக்கு வரும் நீதிசரிக்கட்டுதலை நான் காணும்படி செய்வார்.</span>
<span class="v-num v-11 " data-id="bibleJsn">11&nbsp;</span><span class="v PS59_11" data-id="PS59_11">அவர்களைக் கொன்றுபோடாமலிரும், என்னுடைய மக்கள் மறந்துபோவார்களே; எங்களுடைய கேடகமாகிய ஆண்டவரே, உமது வல்லமையினால் அவர்களைச் சிதறடித்து, அவர்களைத் தாழ்த்திப்போடும்.</span>
<span class="v-num v-12 " data-id="bibleJsn">12&nbsp;</span><span class="v PS59_12" data-id="PS59_12">அவர்களுடைய உதடுகளின் பேச்சு அவர்கள் வாயின் பாவமாக இருக்கிறது; அவர்கள் இட்ட சாபமும் சொல்லிய பொய்யும் ஆகிய இவைகளினால் தங்களுடைய பெருமையில் அகப்படுவார்களாக.</span>
<span class="v-num v-13 " data-id="bibleJsn">13&nbsp;</span><span class="v PS59_13" data-id="PS59_13">தேவன் பூமியின் எல்லைவரைக்கும் யாக்கோபிலே அரசாளுகிறவர் என்று அவர்கள் அறியும்படி, அவர்களை உம்முடைய கடுங்கோபத்திலே அழித்துப்போடும்; இனி இல்லாதபடிக்கு அவர்களை அழித்துப்போடும்.</span>
<span class="v-num v-14 " data-id="bibleJsn">14&nbsp;</span><span class="v PS59_14" data-id="PS59_14">அவர்கள் மாலையில் திரும்பிவந்து, நாய்களைப்போல ஊளையிட்டு, ஊரைச்சுற்றித் திரிகிறார்கள்.</span>
<span class="v-num v-15 " data-id="bibleJsn">15&nbsp;</span><span class="v PS59_15" data-id="PS59_15">அவர்கள் உணவுக்காக அலைந்து திரிந்து திருப்தியடையாமல், முறுமுறுத்துக்கொண்டிருப்பார்கள்.</span>
<span class="v-num v-16 " data-id="bibleJsn">16&nbsp;</span><span class="v PS59_16" data-id="PS59_16">நானோ உம்முடைய வல்லமையைப் பாடி, காலையிலே உம்முடைய கிருபையை மகிழ்ச்சியோடு புகழுவேன்; எனக்கு நெருக்கமுண்டான நாளிலே நீர் எனக்குத் தஞ்சமும் உயர்ந்த அடைக்கலமுமானீர்.</span>
<span class="v-num v-17 " data-id="bibleJsn">17&nbsp;</span><span class="v PS59_17" data-id="PS59_17">என்னுடைய பெலனே, உம்மை பாடிப் புகழுவேன்; தேவன் எனக்கு உயர்ந்த அடைக்கலமும், கிருபையுள்ள என் தேவனுமாக இருக்கிறார்.</span>
</div>

</div><br>
<div class="footnotes">

</div>


</div></div>
</body>


</html>