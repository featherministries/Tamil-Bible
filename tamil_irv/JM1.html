<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>யாக்கோபு 1 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="JM.html">Chapter List</a><a class="location" href="JM.html">யாக்கோபு 1</a><a class="prev" href="HB13.html">&lt;</a>
<a class="home" href="../index.html">&#9776;</a> 
<a class="next" href="JM2.html">&gt;</a>
</div></div>
<div class="section chapter JM JM1 tamil_irv tam " dir="ltr" lang="tam" data-id="JM1" data-nextid="JM2" data-previd="HB13"><br>
<div class="mt">யாக்கோபு</div>
<div class="c">1</div>
<div class="p">
<span class="v-num v-1 " data-id="bibleJsn">1&nbsp;</span><span class="v JM1_1" data-id="JM1_1">தேவனுக்கும் கர்த்தராகிய இயேசுகிறிஸ்துவிற்கும் ஊழியக்காரனாகிய யாக்கோபு, உலகமெங்கும் சிதறுண்டு வாழும் பன்னிரண்டு கோத்திரங்களுக்கும் வாழ்த்துதல் சொல்லி எழுதுகிறதாவது:</span>
</div>
<div class="s">சோதனைகளும் விசுவாசத்தின் பரீட்சையும்</div>
<div class="p">
<span class="v-num v-2 " data-id="bibleJsn">2&nbsp;</span><span class="v JM1_2" data-id="JM1_2">என் சகோதரர்களே, நீங்கள் பலவிதமான சோதனைகளில் சிக்கிக்கொள்ளும்போது,</span>
<span class="v-num v-3 " data-id="bibleJsn">3&nbsp;</span><span class="v JM1_3" data-id="JM1_3">உங்களுடைய விசுவாசத்தின் பரீட்சையானது சகிப்புத்தன்மையை உண்டாக்குமென்று அறிந்து, அதை மிகுந்த சந்தோஷமாக எண்ணுங்கள்.</span>
<span class="v-num v-4 " data-id="bibleJsn">4&nbsp;</span><span class="v JM1_4" data-id="JM1_4">நீங்கள் ஒன்றிலும் குறைவுள்ளவர்களாக இல்லாமல், தேறினவர்களாகவும் நிறைவுள்ளவர்களாகவும் இருப்பதற்காக, சகிப்புத்தன்மையானது தனது செயலைச் செய்துமுடிக்கட்டும்.</span>
<span class="v-num v-5 " data-id="bibleJsn">5&nbsp;</span><span class="v JM1_5" data-id="JM1_5">உங்களில் ஒருவன் ஞானத்தில் குறைவுள்ளவனாக இருந்தால், எல்லோருக்கும் பரிபூரணமாகக் கொடுக்கிறவரும் ஒருவரையும் கடிந்துகொள்ளாதவருமாகிய தேவனிடத்தில் கேட்கட்டும், அப்பொழுது அவனுக்குக் கொடுக்கப்படும்.</span>
<span class="v-num v-6 " data-id="bibleJsn">6&nbsp;</span><span class="v JM1_6" data-id="JM1_6">ஆனாலும் அவன் கொஞ்சம்கூட சந்தேகப்படாமல் விசுவாசத்தோடு கேட்கவேண்டும்; சந்தேகப்படுகிறவன் காற்றினால் அடிபட்டு அலைகிற கடலின் அலைக்கு ஒப்பாக இருக்கிறான்.</span>
<span class="v-num v-7 " data-id="bibleJsn">7&nbsp;</span><span class="v JM1_7" data-id="JM1_7">அப்படிப்பட்ட மனிதன், தான் கர்த்தரிடத்தில் எதையாவது பெறலாமென்று நினைக்காமல் இருப்பானாக.</span>
<span class="v-num v-8 " data-id="bibleJsn">8&nbsp;</span><span class="v JM1_8" data-id="JM1_8">ஏனென்றால், இருமனமுள்ளவன் தன் வழிகளிலெல்லாம் நிலையற்றவனாக இருக்கிறான்.</span>
</div>
<div class="p">
<span class="v-num v-9 " data-id="bibleJsn">9&nbsp;</span><span class="v JM1_9" data-id="JM1_9">ஏழ்மையான சகோதரன் தான் உயர்த்தப்பட்டதைக்குறித்து மேன்மைபாராட்டட்டும்.</span>
<span class="v-num v-10 " data-id="bibleJsn">10&nbsp;</span><span class="v JM1_10" data-id="JM1_10">ஐசுவரியவான் தான் தாழ்த்தப்பட்டதைக்குறித்து மேன்மைபாராட்டட்டும்; ஏனென்றால், அவன் புல்லின் பூவைப்போல ஒழிந்துபோவான்.</span>
<span class="v-num v-11 " data-id="bibleJsn">11&nbsp;</span><span class="v JM1_11" data-id="JM1_11">சூரியன் கடும் வெயிலுடன் உதித்து, புல்லை உலர்த்தும்போது, அதின் பூ உதிர்ந்து, அதின் அழகான வடிவம் அழிந்துபோகும்; ஐசுவரியவானும் அப்படியே தன் வழிகளில் அழிந்துபோவான்.</span>
<span class="v-num v-12 " data-id="bibleJsn">12&nbsp;</span><span class="v JM1_12" data-id="JM1_12">சோதனையைச் சகிக்கிற மனிதன் பாக்கியவான்; அவன் உத்தமன் என்று தெரிந்தபின்பு கர்த்தர், தம்மை நேசிக்கிறவர்களுக்கு வாக்குத்தத்தம் செய்யப்பட்ட ஜீவகிரீடத்தைப் பெறுவான்.</span>
<span class="v-num v-13 " data-id="bibleJsn">13&nbsp;</span><span class="v JM1_13" data-id="JM1_13">சோதிக்கப்படுகிற எவனும், நான் தேவனால் சோதிக்கப்படுகிறேன் என்று சொல்லாமல் இருப்பானாக; தேவன் தீமைகளினால் சோதிக்கப்படுகிறவர் இல்லை, ஒருவனையும் அவர் சோதிக்கிறவரும் இல்லை.</span>
<span class="v-num v-14 " data-id="bibleJsn">14&nbsp;</span><span class="v JM1_14" data-id="JM1_14">அவனவன் தன்தன் சொந்த ஆசையினாலே இழுக்கப்பட்டு, சிக்குண்டு, சோதிக்கப்படுகிறான்.</span>
<span class="v-num v-15 " data-id="bibleJsn">15&nbsp;</span><span class="v JM1_15" data-id="JM1_15">பின்பு ஆசையானது கர்ப்பந்தரித்து, பாவத்தைப் பெற்றெடுக்கும், பாவம் பூரணமாகும்போது, மரணத்தைப் பெற்றெடுக்கும்.</span>
<span class="v-num v-16 " data-id="bibleJsn">16&nbsp;</span><span class="v JM1_16" data-id="JM1_16">என் பிரியமான சகோதரர்களே, ஏமாந்துபோகவேண்டாம்.</span>
<span class="v-num v-17 " data-id="bibleJsn">17&nbsp;</span><span class="v JM1_17" data-id="JM1_17">நன்மையான எந்த ஈவும் பூரணமான எந்த வரமும் பரலோகத்திலிருந்து உண்டாகி, ஒளிகளின் பிதாவினிடத்திலிருந்து இறங்கி வருகிறது; அவரிடத்தில் எந்தவொரு மாறுதலும், எந்தவொரு வேற்றுமையின் நிழலும் இல்லை.</span>
<span class="v-num v-18 " data-id="bibleJsn">18&nbsp;</span><span class="v JM1_18" data-id="JM1_18">அவர் விருப்பம்கொண்டு தம்முடைய படைப்புகளில் நாம் முதற்கனிகளாவதற்கு நம்மைச் சத்தியவசனத்தினாலே பெற்றெடுத்தார்.</span>
</div>
<div class="s">வசனத்தின்படி செய்தல்</div>
<div class="p">
<span class="v-num v-19 " data-id="bibleJsn">19&nbsp;</span><span class="v JM1_19" data-id="JM1_19">ஆகவே, என் பிரியமான சகோதரர்களே, அனைவரும் கேட்கிறதற்கு விரைவாகவும், பேசுகிறதற்கு பொறுமையாகவும், கோபித்துக்கொள்கிறதற்குத் தாமதமாகவும் இருக்கவேண்டும்;</span>
<span class="v-num v-20 " data-id="bibleJsn">20&nbsp;</span><span class="v JM1_20" data-id="JM1_20">மனிதனுடைய கோபம் தேவனுடைய நீதியை நடப்பிக்கமாட்டாதே.</span>
<span class="v-num v-21 " data-id="bibleJsn">21&nbsp;</span><span class="v JM1_21" data-id="JM1_21">ஆகவே, நீங்கள் எல்லாவித பாவமான அசுத்தங்களையும் கொடிய தீயகுணத்தையும் அகற்றிவிட்டு, உங்களுடைய உள்ளத்தில் நாட்டப்பட்டதாகவும், உங்களுடைய ஆத்துமாக்களை இரட்சிக்க வல்லமையுள்ளதாகவும் இருக்கிற திருவசனத்தைச் சாந்தமாக ஏற்றுக்கொள்ளுங்கள்.</span>
<span class="v-num v-22 " data-id="bibleJsn">22&nbsp;</span><span class="v JM1_22" data-id="JM1_22">அல்லாமலும், நீங்கள் உங்களை ஏமாற்றாதபடிக்குத் திருவசனத்தைக் கேட்கிறவர்களாக மாத்திரமல்ல, அதின்படி செய்கிறவர்களாகவும் இருங்கள்.</span>
<span class="v-num v-23 " data-id="bibleJsn">23&nbsp;</span><span class="v JM1_23" data-id="JM1_23">ஏனென்றால், ஒருவன் திருவசனத்தைக்கேட்டும் அதின்படி செய்யாதவனானால், கண்ணாடியிலே தன் முகத்தைப் பார்க்கிற மனிதனுக்கு ஒப்பாக இருப்பான்;</span>
<span class="v-num v-24 " data-id="bibleJsn">24&nbsp;</span><span class="v JM1_24" data-id="JM1_24">அவன் தன்னைத்தானே பார்த்து, அந்த இடத்தைவிட்டுப் போனவுடனே, தன் சாயல் என்னவென்பதை மறந்துவிடுவான்.</span>
<span class="v-num v-25 " data-id="bibleJsn">25&nbsp;</span><span class="v JM1_25" data-id="JM1_25">ஆனால், சுதந்திரம் கொடுக்கிற பூரணப்பிரமாணத்தை உற்றுப்பார்த்து, அதிலே நிலைத்திருக்கிறவன் கேட்கிறதை மறக்கிறவனாக இல்லாமல், அதைச் செய்கிறவனாக இருப்பதினால் அவன் பாக்கியவானாக இருப்பான்.</span>
<span class="v-num v-26 " data-id="bibleJsn">26&nbsp;</span><span class="v JM1_26" data-id="JM1_26">உங்களில் ஒருவன் தன் நாக்கை அடக்காமல், தன் இருதயத்தை ஏமாற்றி, தன்னை தேவபக்தியுள்ளவனென்று நினைத்தால் அவனுடைய தேவபக்தி வீணாயிருக்கும்.</span>
<span class="v-num v-27 " data-id="bibleJsn">27&nbsp;</span><span class="v JM1_27" data-id="JM1_27">திக்கற்ற பிள்ளைகளும், விதவைகளும் படுகிற பாடுகளிலே அவர்களை விசாரிக்கிறதும், உலகத்தால் கறைபடாதபடிக்குத் தன்னைக் காத்துக்கொள்ளுவதே பிதாவாகிய தேவனுக்குமுன்பாக குற்றமில்லாத சுத்தமான பக்தியாக இருக்கிறது.</span>
</div>

</div><br>
<div class="footnotes">

</div>


</div></div>
</body>


</html>