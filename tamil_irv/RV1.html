<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>வெளிப்படுத்தின விசேஷம் 1 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="RV.html">Chapter List</a><a class="location" href="RV.html">வெளிப்படுத்தின விசேஷம் 1</a><a class="prev" href="JD1.html">&lt;</a>
<a class="home" href="../index.html">&#9776;</a> 
<a class="next" href="RV2.html">&gt;</a>
</div></div>
<div class="section chapter RV RV1 tamil_irv tam " dir="ltr" lang="tam" data-id="RV1" data-nextid="RV2" data-previd="JD1"><br>
<div class="mt">வெளிப்படுத்தின விசேஷம்</div>
<div class="c">1</div>
<div class="s">தேவனின் வெளிப்பாடு</div>
<div class="p">
<span class="v-num v-1 " data-id="bibleJsn">1&nbsp;</span><span class="v RV1_1" data-id="RV1_1">சீக்கிரத்தில் சம்பவிக்கவேண்டியவைகளைத் தம்முடைய ஊழியக்காரர்களுக்குக் காண்பிப்பதற்காக, தேவன் இயேசுகிறிஸ்துவிற்கு ஒப்புவித்ததும், இவர் தம்முடைய தூதனை அனுப்பி, தம்முடைய ஊழியக்காரனாகிய யோவானுக்கு வெளிப்படுத்தினதுமான காரியம்.</span>
<span class="v-num v-2 " data-id="bibleJsn">2&nbsp;</span><span class="v RV1_2" data-id="RV1_2">இவன் தேவனுடைய வசனத்தைக்குறித்தும், இயேசுகிறிஸ்துவைப்பற்றிய சாட்சியைக்குறித்தும், தான் பார்த்த எல்லாவற்றையும் சாட்சியாக அறிவித்திருக்கிறான்.</span>
<span class="v-num v-3 " data-id="bibleJsn">3&nbsp;</span><span class="v RV1_3" data-id="RV1_3">இந்தத் தீர்க்கதரிசன வசனங்களைப் படிக்கிறவனும், கேட்கிறவர்களும், இதில் எழுதியிருக்கிறவைகளின்படி நடக்கிறவர்களும் பாக்கியவான்கள், காலம் நெருங்கிவிட்டது.</span>
</div>
<div class="s">வாழ்த்துதல்</div>
<div class="p">
<span class="v-num v-4 " data-id="bibleJsn">4&nbsp;</span><span class="v RV1_4" data-id="RV1_4">யோவான் ஆசியாவில் உள்ள ஏழு சபைகளுக்கும் எழுதுகிறதாவது: இருக்கிறவரும் இருந்தவரும் வருகிறவருமானவராலும், அவருடைய சிங்காசனத்திற்கு முன்பாக இருக்கிற ஏழு ஆவிகளாலும்,</span>
<span class="v-num v-5 " data-id="bibleJsn">5&nbsp;</span><span class="v RV1_5" data-id="RV1_5">உண்மையுள்ள சாட்சியும், மரித்தோரிலிருந்து முதலில் பிறந்தவரும், பூமியின் ராஜாக்களுக்கு அதிபதியுமாகிய இயேசுகிறிஸ்துவினாலும் உங்களுக்குக் கிருபையும் சமாதானமும் உண்டாவதாக.</span>
<span class="v-num v-6 " data-id="bibleJsn">6&nbsp;</span><span class="v RV1_6" data-id="RV1_6">நம்மேல் அன்புவைத்து, தமது இரத்தத்தினாலே நம்முடைய பாவங்களைக் கழுவி, தம்முடைய பிதாவாகிய தேவனுக்குமுன்பாக நம்மை ராஜாக்களும் ஆசாரியர்களுமாக்கின அவருக்கு மகிமையும் வல்லமையும் என்றென்றைக்கும் உண்டாயிருப்பதாக. ஆமென்.</span>
<span class="v-num v-7 " data-id="bibleJsn">7&nbsp;</span><span class="v RV1_7" data-id="RV1_7">இதோ, மேகங்களோடு வருகிறார்; கண்கள் எல்லாம் அவரைப் பார்க்கும், அவரைக் குத்தினவர்களும் அவரைப் பார்ப்பார்கள்; பூமியில் உள்ள கோத்திரத்தார்கள் எல்லோரும் அவரைப் பார்த்துப் புலம்புவார்கள். அப்படியே நடக்கும், ஆமென்.</span>
<span class="v-num v-8 " data-id="bibleJsn">8&nbsp;</span><span class="v RV1_8" data-id="RV1_8">இருக்கிறவரும் இருந்தவரும் வருகிறவருமாகிய சர்வவல்லமையுள்ள கர்த்தர்: நான் அல்பாவும், ஓமெகாவும், துவக்கமும், முடிவுமாக இருக்கிறேன் என்று உரைக்கிறார்.</span>
</div>
<div class="s">மனிதகுமாரனுக்கு ஒப்பானவர்</div>
<div class="p">
<span class="v-num v-9 " data-id="bibleJsn">9&nbsp;</span><span class="v RV1_9" data-id="RV1_9">உங்களுடைய சகோதரனும், இயேசுகிறிஸ்துவினிமித்தம் வருகிற உபத்திரவத்திற்கும் அவருடைய ராஜ்யத்திற்கும் அவருடைய பொறுமைக்கும் உங்களுடைய உடன்பங்காளியுமாக இருக்கிற யோவானாகிய நான் தேவவசனத்தினிமித்தமும், இயேசுகிறிஸ்துவைப்பற்றிய சாட்சியினிமித்தமும், பத்மு என்னும் தீவிலே இருந்தேன்.</span>
<span class="v-num v-10 " data-id="bibleJsn">10&nbsp;</span><span class="v RV1_10" data-id="RV1_10">கர்த்தரை ஆராதிக்கும் நாளில் நான் ஆவியானவரின் கட்டுப்பாட்டுக்குள் இருந்தேன்; அப்பொழுது எனக்குப் பின்னாலே எக்காளசத்தம்போல ஒரு பெரிய சத்தத்தைக் கேட்டேன்.</span>
<span class="v-num v-11 " data-id="bibleJsn">11&nbsp;</span><span class="v RV1_11" data-id="RV1_11">அது: நான் அல்பாவும் ஓமெகாவும், முந்தினவரும் பிந்தினவருமாக இருக்கிறேன். நீ பார்க்கிறதை ஒரு புத்தகத்தில் எழுதி, ஆசியாவில் இருக்கிற எபேசு, சிமிர்னா, பெர்கமு, தியத்தீரா, சர்தை, பிலதெல்பியா, லவோதிக்கேயா என்னும் பட்டணங்களில் உள்ள ஏழு சபைகளுக்கும் அனுப்பு என்று சொன்னது.</span>
<span class="v-num v-12 " data-id="bibleJsn">12&nbsp;</span><span class="v RV1_12" data-id="RV1_12">அப்பொழுது என்னோடு பேசின அந்த சத்தத்தைப் பார்க்கத் திரும்பினேன்; திரும்பினபொழுது, ஏழு பொன் குத்துவிளக்குகளையும்,</span>
<span class="v-num v-13 " data-id="bibleJsn">13&nbsp;</span><span class="v RV1_13" data-id="RV1_13">அந்த ஏழு குத்துவிளக்குகளின் நடுவிலே, பாதம்வரை நீளமான அங்கி அணிந்து, மார்பில் பொற்கச்சை கட்டியிருந்த மனிதகுமாரனைப்போல ஒருவரைப் பார்த்தேன்.</span>
<span class="v-num v-14 " data-id="bibleJsn">14&nbsp;</span><span class="v RV1_14" data-id="RV1_14">அவருடைய தலையும், தலைமுடியும் வெண்மையான பஞ்சைப்போலவும் உறைந்த பனியைப்போலவும் வெண்மையாக இருந்தது; அவருடைய கண்கள் அக்கினிஜூவாலையைப்போல இருந்தது;</span>
<span class="v-num v-15 " data-id="bibleJsn">15&nbsp;</span><span class="v RV1_15" data-id="RV1_15">அவருடைய பாதங்கள் உலையில் காய்ந்த பிரகாசமான வெண்கலம்போல இருந்தது; அவருடைய சத்தம் பெருவெள்ளத்து இரைச்சலைப்போல இருந்தது.</span>
<span class="v-num v-16 " data-id="bibleJsn">16&nbsp;</span><span class="v RV1_16" data-id="RV1_16">தமது வலது கையிலே ஏழு நட்சத்திரங்களை ஏந்திக்கொண்டிருந்தார்; அவர் வாயில் இருந்து இரண்டு பக்கமும் கூர்மையான வாள் புறப்பட்டு வந்தது; அவருடைய முகம் வல்லமையைப் பிரகாசிக்கிற சூரியனைப்போல இருந்தது.</span>
<span class="v-num v-17 " data-id="bibleJsn">17&nbsp;</span><span class="v RV1_17" data-id="RV1_17">நான் அவரைப் பார்த்தபோது செத்தவனைப்போல அவருடைய பாதத்தில் விழுந்தேன்; அப்பொழுது அவர் தம்முடைய வலது கையை என்மேல் வைத்து, என்னைப் பார்த்து: பயப்படாதே, நான் முந்தினவரும் பிந்தினவரும், உயிருள்ளவருமாக இருக்கிறேன்;</span>
<span class="v-num v-18 " data-id="bibleJsn">18&nbsp;</span><span class="v RV1_18" data-id="RV1_18">மரித்தேன், ஆனாலும், இதோ, எல்லாக் காலங்களிலும் உயிரோடு இருக்கிறேன், ஆமென்; நான் மரணம் மற்றும் பாதாளத்தின் திறவுகோல்களை வைத்திருக்கிறேன்.</span>
<span class="v-num v-19 " data-id="bibleJsn">19&nbsp;</span><span class="v RV1_19" data-id="RV1_19">நீ பார்த்தவைகளையும் இருக்கிறவைகளையும், இவைகளுக்குப் பின்பு நடக்கப்போகிறவைகளையும் எழுது;</span>
<span class="v-num v-20 " data-id="bibleJsn">20&nbsp;</span><span class="v RV1_20" data-id="RV1_20">என் வலது கையில் நீ பார்த்த ஏழு நட்சத்திரங்களின் இரகசியத்தையும், ஏழு பொன் குத்துவிளக்குகளின் இரகசியத்தையும் எழுது; அந்த ஏழு நட்சத்திரங்களும் ஏழு சபைகளின் தூதர்கள்; நீ பார்த்த ஏழு குத்துவிளக்குகளும் ஏழு சபைகள்.</span>
</div>

</div><br>
<div class="footnotes">

</div>


</div></div>
</body>


</html>