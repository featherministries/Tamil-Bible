<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>உபாகமம் 19 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="DT.html">Chapter List</a><a class="location" href="DT.html">உபாகமம் 19</a><a class="prev" href="DT18.html">&lt;</a>
<a class="home" href="../index.html">&#9776;</a> 
<a class="next" href="DT20.html">&gt;</a>
</div></div>
<div class="section chapter DT DT19 tamil_irv tam " dir="ltr" lang="tam" data-id="DT19" data-nextid="DT20" data-previd="DT18"><br>
<div class="c">19</div>
<div class="s">அடைக்கலப் பட்டணங்கள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v DT19_1" data-id="DT19_1">உன் தேவனாகிய கர்த்தர் உனக்குக் கொடுக்கும் தேசத்தின் மக்களை அவர் வேரற்றுப்போகச்செய்வதினால், நீ அவர்கள் தேசத்தைச் சொந்தமாக்கிக்கொண்டு, அவர்கள் பட்டணங்களிலும் அவர்கள் வீடுகளிலும் குடியேறும்போது,</span>
<span class="v-num v-2 " data-id="bibleJsn">2&nbsp;</span><span class="v DT19_2" data-id="DT19_2">நீ உன் தேவனாகிய கர்த்தர் உனக்குச் சொந்தமாகக்கொடுக்கும் உன் தேசத்தின் நடுவிலே, உனக்காக மூன்று பட்டணங்களைப் பிரித்துவைக்கக்கடவாய்.</span>
<span class="v-num v-3 " data-id="bibleJsn">3&nbsp;</span><span class="v DT19_3" data-id="DT19_3">கொலைசெய்தவன் எவனும் அங்கே ஓடிப்போகும்படி உன் தேவனாகிய கர்த்தர் உனக்குச் சொந்தமாகக் கொடுக்கப்போகிற உன் தேசத்தின் எல்லையை நீ மூன்று பங்காகப் பகுத்து அதற்கு வழியை உண்டாக்குவாய்.</span>
<span class="v-num v-4 " data-id="bibleJsn">4&nbsp;</span><span class="v DT19_4" data-id="DT19_4">கொலைசெய்து அங்கே ஓடிப்போய், உயிரோடிருக்கத்தக்கவன் யாரென்றால்: தான் முன்னே பகைத்திராத பிறனொருவனை மனதறியாமல் கொன்றவன்தானே.</span>
<span class="v-num v-5 " data-id="bibleJsn">5&nbsp;</span><span class="v DT19_5" data-id="DT19_5">ஒருவன் விறகுவெட்ட மற்றொருவனுடன் காட்டிற்குப்போய், மரத்தை வெட்டத் தன் கையிலிருந்த கோடரியை ஓங்கும்போது, இரும்பானது காம்பைவிட்டுக் கழன்று மற்றவன்மேல் பட்டதினால் அவன் இறந்துபோனால்,</span>
<span class="v-num v-6 " data-id="bibleJsn">6&nbsp;</span><span class="v DT19_6" data-id="DT19_6">இரத்தப்பழிக்காரன் தன் மனம் எரியும்போது கொலைசெய்தவனை வழி தூரமாயிருக்கிறதினாலே பின்தொடர்ந்து பிடித்து, அவனைக் கொன்றுபோடாதபடி, இவன் அந்தப் பட்டணங்கள் ஒன்றில் ஓடிப்போய் உயிரோடிருப்பானாக; இவன் அவனை முன்னே பகைக்காததினால், இவன்மேல் சாவுக்கான குற்றம் சுமரவில்லை.</span>
<span class="v-num v-7 " data-id="bibleJsn">7&nbsp;</span><span class="v DT19_7" data-id="DT19_7">இதினிமித்தம் மூன்று பட்டணங்களை உனக்காகப் பிரித்துவைக்கக்கடவாய் என்று நான் உனக்குக் கட்டளையிடுகிறேன்.</span>
<span class="v-num v-8 " data-id="bibleJsn">8&nbsp;</span><span class="v DT19_8" data-id="DT19_8">நீ உன் தேவனாகிய கர்த்தரிடத்தில் அன்புசெலுத்தி, எந்நாளும் அவர் வழிகளில் நடப்பதற்காக, இன்று நான் உனக்குக் கற்பிக்கிற இந்த எல்லாக் கற்பனைகளையும் கைக்கொண்டு அதின்படி செய்து,</span>
<span class="v-num v-9 " data-id="bibleJsn">9&nbsp;</span><span class="v DT19_9" data-id="DT19_9">உன் தேவனாகிய கர்த்தர் உன் முற்பிதாக்களுக்கு வாக்களித்தபடியே, அவர் உன் எல்லையை விஸ்தாரமாக்கி, உன் முற்பிதாக்களுக்குக் கொடுப்பேன் என்று சொன்ன தேசம் முழுவதையும் உனக்குக் கொடுத்தால்,</span>
<span class="v-num v-10 " data-id="bibleJsn">10&nbsp;</span><span class="v DT19_10" data-id="DT19_10">அப்பொழுது உன் தேவனாகிய கர்த்தர் உனக்குச் சொந்தமாகக் கொடுக்கும் உன் தேசத்தில் குற்றமில்லாத இரத்தம் சிந்தப்படுதிறதினால் உன்மேல் இரத்தப்பழி சுமராதபடி, இந்த மூன்று பட்டணங்களும் அல்லாமல் இன்னும் மூன்று பட்டணங்களை ஏற்படுத்தக்கடவாய்.</span>
<span class="v-num v-11 " data-id="bibleJsn">11&nbsp;</span><span class="v DT19_11" data-id="DT19_11">ஒருவன் பிறனொருவனைப் பகைத்து, அவனுக்கு மறைந்திருந்து, அவனுக்கு விரோதமாக எழும்பி, அவன் சாகும்படி அவனை அடித்து, இந்தப் பட்டணங்களில் ஒன்றில் ஓடிப்போயிருப்பானாகில்,</span>
<span class="v-num v-12 " data-id="bibleJsn">12&nbsp;</span><span class="v DT19_12" data-id="DT19_12">அந்தப் பட்டணத்தின் மூப்பர்கள் ஆள் அனுப்பி, அங்கேயிருந்து அவனைக் கொண்டுவரும்படி செய்து, அவன் சாகும்படி அவனை இரத்தப்பழி வாங்குகிறவன் கையில் ஒப்புக்கொடுக்கக்கடவர்கள்.</span>
<span class="v-num v-13 " data-id="bibleJsn">13&nbsp;</span><span class="v DT19_13" data-id="DT19_13">உன் கண் அவனுக்கு இரங்கவேண்டாம்; குற்றமில்லாத இரத்தப்பழியை இஸ்ரவேலை விட்டு விலக்கக்கடவாய்; அப்பொழுது நீ நன்றாயிருப்பாய்.</span>
<span class="v-num v-14 " data-id="bibleJsn">14&nbsp;</span><span class="v DT19_14" data-id="DT19_14">உன் தேவனாகிய கர்த்தர் உனக்குச் சொந்தமாகக் கொடுக்கும் தேசத்தில் உன்னிடத்திலிருக்கும் காணியாட்சியிலே முன்னோர்கள் குறித்திருக்கிற பிறனுடைய எல்லையை எடுத்துப்போடதே.</span>
</div>
<div class="s">சாட்சிகள்</div>
<div class="p">
<span class="v-num v-15 " data-id="bibleJsn">15&nbsp;</span><span class="v DT19_15" data-id="DT19_15">ஒருவன் எந்த அக்கிரமத்தையாவது எந்தப் பாவத்தையாவது செய்தான் என்று சொல்லப்பட்டால், ஒரே சாட்சியினால் நியாயந்தீர்க்கக்கூடாது; இரண்டு மூன்று சாட்சிகளுடைய வாக்கினாலே காரியம் நிரூபிக்கப்படவேண்டும்.</span>
<span class="v-num v-16 " data-id="bibleJsn">16&nbsp;</span><span class="v DT19_16" data-id="DT19_16">ஒருவன்மேல் ஒரு குற்றத்தைச் சுமத்தும்படி, ஒரு பொய்ச்சாட்சிக்காரன் அவன்மேல் சாட்சி சொல்ல எழும்பினால்,</span>
<span class="v-num v-17 " data-id="bibleJsn">17&nbsp;</span><span class="v DT19_17" data-id="DT19_17">வழக்காடுகிற இருவரும் கர்த்தருடைய சந்நிதியில் அக்காலத்தில் இருக்கும் ஆசாரியர்களுக்கும் நியாயாதிபதிகளுக்கும் முன்பாக வந்து நிற்பார்களாக.</span>
<span class="v-num v-18 " data-id="bibleJsn">18&nbsp;</span><span class="v DT19_18" data-id="DT19_18">அப்பொழுது நியாயாதிபதிகள் நன்றாக விசாரணை செய்யக்கடவர்கள்; சாட்சி கள்ளச்சாட்சி என்றும், தன் சகோதரன்மேல் அபாண்டமாகக் குற்றம்சுமத்தினான் என்றும் கண்டால்,</span>
<span class="v-num v-19 " data-id="bibleJsn">19&nbsp;</span><span class="v DT19_19" data-id="DT19_19">அவன் தன் சகோதரனுக்குச் செய்ய நினைத்தபடியே அவனுக்குச் செய்யக்கடவீர்கள்; இவ்விதமாகத் தீமையை உன் நடுவிலிருந்து விலக்குவாயாக.</span>
<span class="v-num v-20 " data-id="bibleJsn">20&nbsp;</span><span class="v DT19_20" data-id="DT19_20">மற்றவர்களும் அதைக் கேட்டுப் பயந்து, இனி உங்களுக்குள்ளே அப்படிப்பட்ட தீமையைச் செய்யாதிருப்பார்கள்.</span>
<span class="v-num v-21 " data-id="bibleJsn">21&nbsp;</span><span class="v DT19_21" data-id="DT19_21">உன் கண் அவனுக்கு இரங்கவேண்டாம்; ஜீவனுக்கு ஜீவன், கண்ணுக்குக் கண், பல்லுக்குப் பல், கைக்குக் கை, காலுக்குக் கால் கொடுக்கப்படவேண்டும்.</span>
</div>

</div><br>
<div class="footnotes">

</div>


</div></div>
</body>


</html>