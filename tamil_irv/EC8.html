<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>பிரசங்கி 8 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="EC.html">Chapter List</a><a class="location" href="EC.html">பிரசங்கி 8</a><a class="prev" href="EC7.html">&lt;</a>
<a class="home" href="../index.html">&#9776;</a> 
<a class="next" href="EC9.html">&gt;</a>
</div></div>
<div class="section chapter EC EC8 tamil_irv tam " dir="ltr" lang="tam" data-id="EC8" data-nextid="EC9" data-previd="EC7"><br>
<div class="c">8</div>
<div class="s">ராஜாவுக்குக் கீழ்படிதல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v EC8_1" data-id="EC8_1">ஞானம் உள்ளவனுக்கு ஒப்பானவன் யார்? காரியத்தின் சம்பவத்தை அறிந்தவன் யார்? மனிதனுடைய ஞானம் அவனுடைய முகத்தைப் பிரகாசிக்கச்செய்யும், அவனுடைய முகத்தின் கோபம் மாறும்.</span>
<span class="v-num v-2 " data-id="bibleJsn">2&nbsp;</span><span class="v EC8_2" data-id="EC8_2">ராஜாவின் கட்டளையைக் கைக்கொண்டு நட என்று நான் உனக்கு எச்சரிக்கிறேன்; நீ தேவனுக்கு செய்த ஆணையின்படி இதைச் செய்.</span>
<span class="v-num v-3 " data-id="bibleJsn">3&nbsp;</span><span class="v EC8_3" data-id="EC8_3">நீ அவனுடைய சமுகத்தைவிட்டு விலக அவசரப்படாதே; பொல்லாத காரியத்திலே பிடிவாதமாக நில்லாதே: அவன் தனக்கு விருப்பமானதெல்லாம் செய்வான்.</span>
<span class="v-num v-4 " data-id="bibleJsn">4&nbsp;</span><span class="v EC8_4" data-id="EC8_4">ராஜாவின் வார்த்தை எங்கேயோ அங்கே அதிகாரம் உண்டு; நீர் என்ன செய்கிறீர் என்று அவனுக்குச் சொல்லக்கூடியவன் யார்?</span>
<span class="v-num v-5 " data-id="bibleJsn">5&nbsp;</span><span class="v EC8_5" data-id="EC8_5">கற்பனையைக் கைக்கொள்ளுகிறவன் ஒரு தீங்கையும் அறியான்; ஞானியின் இருதயம் காலத்தையும் நியாயத்தையும் அறியும்.</span>
<span class="v-num v-6 " data-id="bibleJsn">6&nbsp;</span><span class="v EC8_6" data-id="EC8_6">எல்லாக் காரியத்திற்கும் காலமும் நியாயமும் உண்டு; ஆதலால் மனிதனுக்கு நேரிடும் கலக்கம் மிகுதி.</span>
<span class="v-num v-7 " data-id="bibleJsn">7&nbsp;</span><span class="v EC8_7" data-id="EC8_7">இன்னது நடக்கும் என்று அவன் அறியானே; அது இன்னவிதமாக நடக்கும் என்று அவனுக்கு சொல்லக்கூடியவன் யார்?</span>
<span class="v-num v-8 " data-id="bibleJsn">8&nbsp;</span><span class="v EC8_8" data-id="EC8_8">ஆவியை விடாமல் இருக்கிறதற்கு ஆவியின்மேல் ஒரு மனிதனுக்கும் அதிகாரமில்லை; மரணநாளின்மேலும் அவனுக்கு அதிகாரமில்லை; அந்தப் போருக்கு நீங்கிப்போவதுமில்லை; துன்மார்க்கர்களைத் துன்மார்க்கம் விடுவிக்கவுமாட்டாது.</span>
<span class="v-num v-9 " data-id="bibleJsn">9&nbsp;</span><span class="v EC8_9" data-id="EC8_9">இவையெல்லாவற்றையும் நான் பார்த்து, சூரியனுக்குக் கீழே செய்யப்படும் எல்லா செயல்களையும் சிந்தித்தேன்; ஒரு மனிதன் தனக்கே கேடுண்டாக வேறொரு மனிதனை ஆளுகிற காலமும் உண்டு.</span>
<span class="v-num v-10 " data-id="bibleJsn">10&nbsp;</span><span class="v EC8_10" data-id="EC8_10">பரிசுத்த இடத்திற்குப் போக்குவரவு செய்த துன்மார்க்கர்கள் அடக்கம்செய்யப்பட்டதைக் கண்டேன்; அவர்கள் அப்படிச் செய்துவந்த பட்டணத்திலேயே மறக்கப்பட்டுப்போனார்கள்; இதுவும் மாயையே.</span>
<span class="v-num v-11 " data-id="bibleJsn">11&nbsp;</span><span class="v EC8_11" data-id="EC8_11">தீயசெயல்களுக்குத்தகுந்த தண்டனைச் சீக்கிரமாக நடவாதபடியால், மனிதர்களின் இருதயம் பொல்லாப்பைச் செய்ய அவர்களுக்குள்ளே துணிகரம் கொண்டிருக்கிறது.</span>
<span class="v-num v-12 " data-id="bibleJsn">12&nbsp;</span><span class="v EC8_12" data-id="EC8_12">பாவி நூறுதரம் பொல்லாப்பைச் செய்து நீடித்து வாழ்ந்தாலும் என்ன? தேவனுக்கு அஞ்சி, அவருக்கு முன்பாகப் பயந்திருப்பவர்களே நன்றாக இருப்பார்கள் என்று அறிந்திருக்கிறேன்.</span>
<span class="v-num v-13 " data-id="bibleJsn">13&nbsp;</span><span class="v EC8_13" data-id="EC8_13">துன்மார்க்கனோ நன்றாக இருப்பதில்லை; அவன் தேவனுக்கு முன்பாக பயப்படாமல் இருக்கிறபடியால், நிழலைப்போலிருக்கிற அவனுடைய வாழ்நாட்கள் நீடித்திருப்பதுமில்லை.</span>
<span class="v-num v-14 " data-id="bibleJsn">14&nbsp;</span><span class="v EC8_14" data-id="EC8_14">பூமியின்மேல் நடக்கிற வேறொரு மாயையான காரியமும் உண்டு; அதாவது, துன்மார்க்கர்களின் செய்கைக்கு வருவதுபோல, நீதிமான்களுக்கும் வரும்; நீதிமான்களின் செய்கைக்கு வருவதுபோல, துன்மார்க்கர்களுக்கும் வரும்; இதுவும் மாயை என்றேன்.</span>
<span class="v-num v-15 " data-id="bibleJsn">15&nbsp;</span><span class="v EC8_15" data-id="EC8_15">ஆகையால் நான் மகிழ்ச்சியைப் புகழ்ந்தேன்; சாப்பிடுவதும் குடிப்பதும் மகிழ்வதுமே தவிர சூரியனுக்குக்கீழே மனிதனுக்கு வேறொரு நன்மையும் இல்லை; சூரியனுக்குக்கீழே தேவன் அவனுக்கு கொடுத்த வாழ்நாளில் அவனுடைய பிரயாசத்தினால் அவனுக்கு நிலைக்கும் பலன் இதுவே.</span>
<span class="v-num v-16 " data-id="bibleJsn">16&nbsp;</span><span class="v EC8_16" data-id="EC8_16">நான் ஞானத்தை அறியவும், மனிதன் இரவும் பகலும் கண்ணுக்கு தூக்கம் இல்லாமல் பூமியிலே செய்யும் வேலைகளைப் பார்க்கவும் என்னுடைய மனதை செலுத்தினபோது,</span>
<span class="v-num v-17 " data-id="bibleJsn">17&nbsp;</span><span class="v EC8_17" data-id="EC8_17">தேவன் செய்யும் எல்லா செயல்களையும் நான் கவனித்துப்பார்த்து, சூரியனுக்குக்கீழே செய்யப்படும் செய்கையை மனிதன் கண்டுபிடிக்கமுடியாதென்று கண்டேன். அதை அறியும்படி மனிதன் முயற்சித்தாலும் அறியமாட்டான்; அதை அறியலாம் என்று ஞானி எண்ணினாலும் அவனும் அதை அறிந்துகொள்ளமாட்டான்.</span>
</div>

</div><br>
<div class="footnotes">

</div>


</div></div>
</body>


</html>