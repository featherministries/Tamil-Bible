<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>மீகா 1 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="MC.html">Chapter List</a><a class="location" href="MC.html">மீகா 1</a><a class="prev" href="JH4.html">&lt;</a>
<a class="home" href="../index.html">&#9776;</a> 
<a class="next" href="MC2.html">&gt;</a>
</div></div>
<div class="section chapter MC MC1 tamil_irv tam " dir="ltr" lang="tam" data-id="MC1" data-nextid="MC2" data-previd="JH4"><br>
<div class="mt">மீகா</div>
<div class="c">1</div>
<div class="p">
<span class="v-num v-1 " data-id="bibleJsn">1&nbsp;</span><span class="v MC1_1" data-id="MC1_1">யோதாம், ஆகாஸ், எசேக்கியா என்னும் யூதா ராஜாக்களுடைய நாட்களில், மொரேசா ஊரைச்சேர்ந்த மீகாவுக்கு உண்டானதும், அவன் சமாரியாவிற்கும் எருசலேமிற்கும் விரோதமாகப் பெற்றுக்கொண்டதுமான கர்த்தருடைய வார்த்தை.</span>
</div>
<div class="s">இஸ்ரவேலின்மேல் வரப்போகும் நியாயத்தீர்ப்பு</div>
<div class="p">
<span class="v-num v-2 " data-id="bibleJsn">2&nbsp;</span><span class="v MC1_2" data-id="MC1_2">அனைத்து மக்களே, கேளுங்கள்; பூமியே, அதிலுள்ளவைகளே, செவிகொடுங்கள்; கர்த்தராகிய ஆண்டவர், தம்முடைய பரிசுத்த ஆலயத்திலிருக்கிற ஆண்டவரே உங்களுக்கு விரோதமாகச் சாட்சியாக இருப்பார்.</span>
<span class="v-num v-3 " data-id="bibleJsn">3&nbsp;</span><span class="v MC1_3" data-id="MC1_3">இதோ, கர்த்தர் தம்முடைய இடத்திலிருந்து புறப்பட்டு வருகிறார்; அவர் இறங்கி பூமியின் உயர்ந்த இடங்களை மிதிப்பார்.</span>
<span class="v-num v-4 " data-id="bibleJsn">4&nbsp;</span><span class="v MC1_4" data-id="MC1_4">மெழுகு நெருப்பிற்கு முன்பாக உருகுகிறதுபோலவும், மலைகளிலிருந்து பாயும்தண்ணீர் தரையைப் பிளக்கிறதுபோலவும், மலைகள் அவர் கீழே உருகி, பள்ளத்தாக்குகள் பிளந்துபோகும்.</span>
<span class="v-num v-5 " data-id="bibleJsn">5&nbsp;</span><span class="v MC1_5" data-id="MC1_5">இவை அனைத்தும் யாக்கோபுடைய மீறுதலின் காரணமாகவும், இஸ்ரவேல் வம்சத்தார்களுடைய பாவங்களின் காரணமாகவும் சம்பவிக்கும்; யாக்கோபின் மீறுதலுக்குக் காரணமென்ன? சமாரியா அல்லவோ? யூதாவின் மேடைகளுக்குக் காரணமென்ன? எருசலேம் அல்லவோ?</span>
<span class="v-num v-6 " data-id="bibleJsn">6&nbsp;</span><span class="v MC1_6" data-id="MC1_6">ஆகையால் நான் சமாரியாவை வெளியான மண்மேடும், திராட்சைச்செடி நடுகிற நிலமுமாக்கி, அதின் கற்களைப் பள்ளத்தாக்கிலே புரண்டுவிழச்செய்து, அதின் அஸ்திபாரங்களைத் திறந்துவைப்பேன்.</span>
<span class="v-num v-7 " data-id="bibleJsn">7&nbsp;</span><span class="v MC1_7" data-id="MC1_7">அதின் வார்ப்பிக்கப்பட்ட சிலைகள் அனைத்தும் நொறுக்கப்படும்; அதின் பொருட்கள் அனைத்தும் நெருப்பினால் எரித்துப்போடப்படும்; அதின் சிலைகளை எல்லாம் பாழாக்குவேன்; வேசிப்பணையத்தினால் சேர்க்கப்பட்டது, திரும்ப வேசிப்பணையமாகச் செலுத்தப்படும்.</span>
</div>
<div class="s">இஸ்ரவேல் மற்றும் யூதாவுக்காகப் புலம்புதல்</div>
<div class="p">
<span class="v-num v-8 " data-id="bibleJsn">8&nbsp;</span><span class="v MC1_8" data-id="MC1_8">இதனால் நான் புலம்பி அலறுவேன்; பறிகொடுத்தவனாகவும் நிர்வாணமாகவும் நடப்பேன்; நான் நரிகளைப்போல ஊளையிட்டு, ஆந்தைகளைப்போல அலறுவேன்.</span>
<span class="v-num v-9 " data-id="bibleJsn">9&nbsp;</span><span class="v MC1_9" data-id="MC1_9">அதின் காயம் ஆறாதது; அது யூதாவரை வந்தது: என் மக்களின் வாசலாகிய எருசலேம்வரை வந்து சேர்ந்தது.</span>
<span class="v-num v-10 " data-id="bibleJsn">10&nbsp;</span><span class="v MC1_10" data-id="MC1_10">அதைக் காத்பட்டணத்திலே அறிவிக்காதீர்கள்; அழவே வேண்டாம்; பெத் அப்ராவிலே புழுதியில் புரளு.</span>
<span class="v-num v-11 " data-id="bibleJsn">11&nbsp;</span><span class="v MC1_11" data-id="MC1_11">சாப்பீரில் குடியிருக்கிறவளே, வெட்கத்துடன் நிர்வாணமாக அப்பாலே போ; சாயனானில் குடியிருக்கிறவன் வெளியே வருவதில்லை; பெத் ஏசேலின் புலம்பல் உங்களுக்கு அடைக்கலமாக இருக்காது.</span>
<span class="v-num v-12 " data-id="bibleJsn">12&nbsp;</span><span class="v MC1_12" data-id="MC1_12">மாரோத்தில் குடியிருக்கிறவள் நன்மை வருமென்று எதிர்பார்த்திருந்தாள்; ஆனாலும் தீமை கர்த்தரிடத்திலிருந்து எருசலேமின் வாசல்வரைக்கும் வந்தது.</span>
<span class="v-num v-13 " data-id="bibleJsn">13&nbsp;</span><span class="v MC1_13" data-id="MC1_13">லாகீசில் குடியிருக்கிறவளே, வேகமான குதிரைகளை இரதத்திலே பூட்டு; நீயே மகளாகிய சீயோனின் பாவத்திற்குக் காரணம்; உன்னிடத்தில் இஸ்ரவேலின் கீழ்ப்படியாமைகள் காணப்பட்டது.</span>
<span class="v-num v-14 " data-id="bibleJsn">14&nbsp;</span><span class="v MC1_14" data-id="MC1_14">ஆகையால் மோர்ஷேத்காத்தினிடத்தில் உனக்கு இருக்கிறதைக் கொடுத்துவிடுவாய்; அக்சீபின் வீடுகள் இஸ்ரவேலின் ராஜாக்களுக்கு ஏமாற்றமாகப்போகும்.</span>
<span class="v-num v-15 " data-id="bibleJsn">15&nbsp;</span><span class="v MC1_15" data-id="MC1_15">மரேஷாவில் குடியிருக்கிறவளே, உனக்கு இன்னும் ஒரு உரிமையாளனை வரச்செய்வேன்; அவன் இஸ்ரவேலின் மகிமையாகிய அதுல்லாம்வரை வருவான்.</span>
<span class="v-num v-16 " data-id="bibleJsn">16&nbsp;</span><span class="v MC1_16" data-id="MC1_16">உனக்கு அருமையான உன் பிள்ளைகளுக்காக நீ உன் தலையைச் சிரைத்து மொட்டையிட்டுக்கொள்; கழுகைப்போல முழுமொட்டையாயிரு, அவர்கள் உன்னைவிட்டுச் சிறைப்பட்டுப் போகிறார்கள்.</span>
</div>

</div><br>
<div class="footnotes">

</div>


</div></div>
</body>


</html>