<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>லேவியராகமம் 19 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="LV.html">Chapter List</a><a class="location" href="LV.html">லேவியராகமம் 19</a><a class="prev" href="LV18.html">&lt;</a>
<a class="home" href="../index.html">&#9776;</a> 
<a class="next" href="LV20.html">&gt;</a>
</div></div>
<div class="section chapter LV LV19 tamil_irv tam " dir="ltr" lang="tam" data-id="LV19" data-nextid="LV20" data-previd="LV18"><br>
<div class="c">19</div>
<div class="s">ஒழுக்கநெறிகள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v LV19_1" data-id="LV19_1">பின்னும் கர்த்தர் மோசேயை நோக்கி:</span>
<span class="v-num v-2 " data-id="bibleJsn">2&nbsp;</span><span class="v LV19_2" data-id="LV19_2">நீ இஸ்ரவேல் மக்களின் சபை அனைத்தோடும் சொல்லவேண்டியது என்னவென்றால்: உங்கள் தேவனும் கர்த்தருமாகிய நான் பரிசுத்தர், ஆகையால் நீங்களும் பரிசுத்தராக இருங்கள்.</span>
<span class="v-num v-3 " data-id="bibleJsn">3&nbsp;</span><span class="v LV19_3" data-id="LV19_3">உங்களில் அவனவன் தன்தன் தாய்க்கும் தகப்பனுக்கும் பயந்திருக்கவும், என் ஓய்வு நாட்களை அனுசரிக்கவும்கடவீர்கள்; நான் உங்கள் தேவனாகிய கர்த்தர்.</span>
<span class="v-num v-4 " data-id="bibleJsn">4&nbsp;</span><span class="v LV19_4" data-id="LV19_4">சிலைகளை நாடாமலும், வார்ப்பிக்கப்பட்ட தெய்வங்களை உங்களுக்கு உண்டாக்காமலும் இருப்பீர்களாக; நான் உங்கள் தேவனாகிய கர்த்தர்.</span>
<span class="v-num v-5 " data-id="bibleJsn">5&nbsp;</span><span class="v LV19_5" data-id="LV19_5">நீங்கள் சமாதானபலியைக் கர்த்தருக்குச் செலுத்தினால், அதை மன உற்சாகமாகச் செலுத்துங்கள்.</span>
<span class="v-num v-6 " data-id="bibleJsn">6&nbsp;</span><span class="v LV19_6" data-id="LV19_6">நீங்கள் அதைச் செலுத்துகிற நாளிலும் மறுநாளிலும் அதைச் சாப்பிடவேண்டும்; மூன்றாம் நாள்வரை மீதியானது நெருப்பிலே சுட்டெரிக்கப்படக்கடவது.</span>
<span class="v-num v-7 " data-id="bibleJsn">7&nbsp;</span><span class="v LV19_7" data-id="LV19_7">மூன்றாம் நாளில் அதில் எதையாகிலும் சாப்பிட்டால் அருவருப்பாயிருக்கும்; அது அங்கிகரிக்கப்படமாட்டாது.</span>
<span class="v-num v-8 " data-id="bibleJsn">8&nbsp;</span><span class="v LV19_8" data-id="LV19_8">அதைச் சாப்பிடுகிறவன் கர்த்தருக்குப் பரிசுத்தமானதைப் பரிசுத்தக்குலைச்சலாக்கினதினால் அவன் தன் அக்கிரமத்தைச் சுமந்து, தன் மக்களுக்குள் இல்லாதபடி அறுப்புண்டுபோவான்.</span>
<span class="v-num v-9 " data-id="bibleJsn">9&nbsp;</span><span class="v LV19_9" data-id="LV19_9">நீங்கள் தேசத்தின் பயிரை அறுக்கும்போது, உன் வயலின் ஓரத்தில் இருக்கிறதை முற்றிலும் அறுக்காமலும், சிந்திக்கிடக்கிற கதிர்களைப் பொறுக்காமலும்,</span>
<span class="v-num v-10 " data-id="bibleJsn">10&nbsp;</span><span class="v LV19_10" data-id="LV19_10">உன் திராட்சைத்தோட்டத்திலே பின் அறுப்பை அறுக்காமலும், அதிலே சிந்திக்கிடக்கிற பழங்களைப் பொறுக்காமலும், அவைகளை ஏழைகளுக்கும் பரதேசிக்கும் விட்டுவிடுவாயாக; நான் உங்கள் தேவனாகிய கர்த்தர்.</span>
<span class="v-num v-11 " data-id="bibleJsn">11&nbsp;</span><span class="v LV19_11" data-id="LV19_11">நீங்கள் திருடாமலும், வஞ்சனைசெய்யாமலும், ஒருவருக்கொருவர் பொய் சொல்லாமலும் இருங்கள்.</span>
<span class="v-num v-12 " data-id="bibleJsn">12&nbsp;</span><span class="v LV19_12" data-id="LV19_12">என் நாமத்தைக்கொண்டு பொய்யாணையிடுகிறதினால், உங்கள் தேவனுடைய நாமத்தைப் பரிசுத்தக் குலைச்சலாக்காமலும் இருப்பீர்களாக; நான் கர்த்தர்.</span>
<span class="v-num v-13 " data-id="bibleJsn">13&nbsp;</span><span class="v LV19_13" data-id="LV19_13">பிறனை ஒடுக்காமலும் கொள்ளையிடாமலும் இருப்பாயாக; கூலிக்காரனுடைய கூலி விடியற்காலம்வரை உன்னிடத்தில் இருக்கக்கூடாது.</span>
<span class="v-num v-14 " data-id="bibleJsn">14&nbsp;</span><span class="v LV19_14" data-id="LV19_14">செவிடனை நிந்திக்காமலும், குருடனுக்கு முன்னே தடைகளை வைக்காமலும், உன் தேவனுக்குப் பயந்திருப்பாயாக; நான் கர்த்தர்.</span>
<span class="v-num v-15 " data-id="bibleJsn">15&nbsp;</span><span class="v LV19_15" data-id="LV19_15">நியாயவிசாரணையில் அநியாயம் செய்யாதிருங்கள்; சிறியவனுக்கு முகதாட்சிணியம் செய்யாமலும், பெரியவனுடைய முகத்திற்கு பயப்படாமலும், நீதியாகப் பிறனுக்கு நியாயந்தீர்ப்பாயாக.</span>
<span class="v-num v-16 " data-id="bibleJsn">16&nbsp;</span><span class="v LV19_16" data-id="LV19_16">உன் மக்களுக்குள்ளே அங்குமிங்கும் கோள்சொல்லித் திரியாதே; பிறனுடைய இரத்தப்பழிக்கு உட்படவேண்டாம்; நான் கர்த்தர்.</span>
<span class="v-num v-17 " data-id="bibleJsn">17&nbsp;</span><span class="v LV19_17" data-id="LV19_17">உன் சகோதரனை உன் உள்ளத்தில் பகைக்காதே; பிறன்மேல் பாவம் சுமராதபடி அவனை எப்படியும் கடிந்து கொள்ளவேண்டும்.</span>
<span class="v-num v-18 " data-id="bibleJsn">18&nbsp;</span><span class="v LV19_18" data-id="LV19_18">பழிக்குப்பழி வாங்காமலும் உன் மக்கள்மேல் பொறாமைகொள்ளாமலும், உன்னில் நீ அன்புகூறுவதுபோல் பிறனிலும் அன்புகூருவாயாக; நான் கர்த்தர்.</span>
<span class="v-num v-19 " data-id="bibleJsn">19&nbsp;</span><span class="v LV19_19" data-id="LV19_19">என் கட்டளைகளைக் கைக்கொள்வீர்களாக; உன் மிருகங்களை வேறு இனத்தோடே பெருகச்செய்யாதே; உன் வயலிலே வெவ்வேறு வகையான விதைகளைக் கலந்து விதைக்காதே; சணல்நூலும் கம்பளிநூலும் கலந்த உடையை அணியாதே</span>
<span class="v-num v-20 " data-id="bibleJsn">20&nbsp;</span><span class="v LV19_20" data-id="LV19_20">ஒருவனுக்கு அடிமையானவள் ஒரு ஆணுக்கு நியமிக்கப்பட்டவளாக இருந்து, முற்றிலும் மீட்கப்படாமலும் தன்னிச்சையாக விடப்படாமலுமிருக்க, அவளோடே ஒருவன் காம உணர்வுடன் உடலுறவுகொண்டால், அவர்கள் கொலை செய்யப்படாமல், அடிக்கப்படவேண்டும்; அவள் சுதந்திரமுள்ளவள் அல்ல.</span>
<span class="v-num v-21 " data-id="bibleJsn">21&nbsp;</span><span class="v LV19_21" data-id="LV19_21">அவன் தன் குற்றநிவாரணபலியாக ஆசரிப்புக்கூடாரத்தின் வாசலிலே கர்த்தருடைய சந்நிதியில் ஒரு ஆட்டுக்கடாவைக் கொண்டுவரக்கடவன்.</span>
<span class="v-num v-22 " data-id="bibleJsn">22&nbsp;</span><span class="v LV19_22" data-id="LV19_22">அதினாலே ஆசாரியன் அவன் செய்த பாவத்தினிமித்தம் அவனுக்காகக் கர்த்தருடைய சந்நிதியில் பாவநிவிர்த்தி செய்யக்கடவன்; அப்பொழுது அவன் செய்த பாவம் அவனுக்கு மன்னிக்கப்படும்.</span>
<span class="v-num v-23 " data-id="bibleJsn">23&nbsp;</span><span class="v LV19_23" data-id="LV19_23">நீங்கள் அந்த தேசத்தில் வந்து, சாப்பிடத்தக்க பழங்களைத் தருகிற பலவித மரங்களை நாட்டினபின்பு அவைகளின் பழங்களை விருத்தசேதனம் இல்லாதவைகளென்று கருதுவீர்களாக; மூன்று வருடங்கள் அது சாப்பிடப்படாமல், விருத்தசேதனம் இல்லாததாக உங்களுக்கு கருதப்படவேண்டும்.</span>
<span class="v-num v-24 " data-id="bibleJsn">24&nbsp;</span><span class="v LV19_24" data-id="LV19_24">பின்பு நான்காம் வருடத்திலே அவைகளின் பழங்களெல்லாம் கர்த்தருக்குத் துதிசெலுத்துகிறதற்கேற்ற பரிசுத்தமாக இருக்கும்.</span>
<span class="v-num v-25 " data-id="bibleJsn">25&nbsp;</span><span class="v LV19_25" data-id="LV19_25">ஐந்தாம் வருடத்திலே அவைகளின் பழங்களைச் சாப்பிடலாம்; இப்படி அவைகளின் பலன் உங்களுக்குப் பெருகும்; நான் உங்கள் தேவனாகிய கர்த்தர்.</span>
<span class="v-num v-26 " data-id="bibleJsn">26&nbsp;</span><span class="v LV19_26" data-id="LV19_26">யாதொன்றையும் இரத்தத்துடன் சாப்பிடவேண்டாம். குறிகேட்காமலும், நாள்பார்க்காமலும் இருப்பீர்களாக.</span>
<span class="v-num v-27 " data-id="bibleJsn">27&nbsp;</span><span class="v LV19_27" data-id="LV19_27">உங்கள் தலைமுடியைச் சுற்றி ஒதுக்காமலும், தாடியின் ஓரங்களைக் கத்தரிக்காமலும்,</span>
<span class="v-num v-28 " data-id="bibleJsn">28&nbsp;</span><span class="v LV19_28" data-id="LV19_28">செத்தவனுக்காக உங்கள் உடலைக் கீறிக்கொள்ளாமலும், அடையாளமான எழுத்துக்களை உங்கள்மேல் குத்திக்கொள்ளாமலும் இருப்பீர்களாக; நான் கர்த்தர்.</span>
<span class="v-num v-29 " data-id="bibleJsn">29&nbsp;</span><span class="v LV19_29" data-id="LV19_29">தேசத்தார் வேசித்தனம்செய்து தேசமெங்கும் முறைகேடான பாவம் நிறையாதபடிக்கு உன் மகளை வேசித்தனம்செய்ய விடுகிறதினாலே பரிசுத்தக் குலைச்சலாக்காதே.</span>
<span class="v-num v-30 " data-id="bibleJsn">30&nbsp;</span><span class="v LV19_30" data-id="LV19_30">என் ஓய்வுநாட்களை அனுசரித்து, என் பரிசுத்த ஸ்தலத்தைக்குறித்துப் பயபக்தியாக இருப்பீர்களாக; நான் கர்த்தர்.</span>
<span class="v-num v-31 " data-id="bibleJsn">31&nbsp;</span><span class="v LV19_31" data-id="LV19_31">மாந்திரீகம் செய்கிறவர்களை நாடி, குறிசொல்லுகிறவர்களைத் தேடாதிருங்கள்; அவர்களாலே தீட்டுப்படவேண்டாம்; நான் உங்கள் தேவனாகிய கர்த்தர்.</span>
<span class="v-num v-32 " data-id="bibleJsn">32&nbsp;</span><span class="v LV19_32" data-id="LV19_32">நரைத்தவனுக்கு முன்பாக எழுந்து, முதிர்வயதுள்ளவன் முகத்தைக் கனம்செய்து, உன் தேவனுக்குப் பயப்படுவாயாக; நான் கர்த்தர்.</span>
<span class="v-num v-33 " data-id="bibleJsn">33&nbsp;</span><span class="v LV19_33" data-id="LV19_33">யாதொரு அந்நியன் உங்கள் தேசத்தில் உங்களோடே தங்கினால், அவனைச் சிறுமைப்படுத்தவேண்டாம்.</span>
<span class="v-num v-34 " data-id="bibleJsn">34&nbsp;</span><span class="v LV19_34" data-id="LV19_34">உங்களிடத்தில் குடியிருக்கிற அந்நியனை இஸ்ரவேலனைப்போல கருதி, நீங்கள் உங்களில் அன்புசெலுத்துவதுபோல அவனிலும் அன்புசெலுத்துவீர்களாக; நீங்களும் எகிப்துதேசத்தில் அந்நியர்களாக இருந்தீர்களே; நான் உங்கள் தேவனாகிய கர்த்தர்.</span>
<span class="v-num v-35 " data-id="bibleJsn">35&nbsp;</span><span class="v LV19_35" data-id="LV19_35">நியாயவிசாரணையிலும், அளவிலும், நிறையிலும், படியிலும் அநியாயம் செய்யாதிருப்பீர்களாக.</span>
<span class="v-num v-36 " data-id="bibleJsn">36&nbsp;</span><span class="v LV19_36" data-id="LV19_36">நியாயமான தராசும், நியாயமான நிறைகல்லும், நியாயமான மரக்காலும், நியாயமான படியும் உங்களுக்கு இருக்கவேண்டும்; நான் உங்களை எகிப்துதேசத்திலிருந்து புறப்படச்செய்த உங்கள் தேவனாகிய கர்த்தர்.</span>
<span class="v-num v-37 " data-id="bibleJsn">37&nbsp;</span><span class="v LV19_37" data-id="LV19_37">ஆகையால் என்னுடைய கட்டளைகள், நியாயங்கள் யாவையும் கைக்கொண்டு, அவைகளின்படி நடக்கக்கடவீர்கள்; நான் கர்த்தர் என்று சொல் என்றார்.</span>
</div>

</div><br>
<div class="footnotes">

</div>


</div></div>
</body>


</html>