<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>வெளிப்படுத்தின விசேஷம் 22 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="RV.html">Chapter List</a><a class="location" href="RV.html">வெளிப்படுத்தின விசேஷம் 22</a><a class="prev" href="RV21.html">&lt;</a>
<a class="home" href="../index.html">&#9776;</a> 
</div></div>
<div class="section chapter RV RV22 tamil_irv tam " dir="ltr" lang="tam" data-id="RV22" data-nextid="null" data-previd="RV21"><br>
<div class="c">22</div>
<div class="s">ஜீவநதி</div>
<div class="p">
<span class="v-num v-1 " data-id="bibleJsn">1&nbsp;</span><span class="v RV22_1" data-id="RV22_1">பின்பு, பளிங்கைப்போல தெளிவான ஜீவத்தண்ணீருள்ள சுத்தமான நதி தேவனும் ஆட்டுக்குட்டியானவரும் இருக்கிற சிங்காசனத்திலிருந்து புறப்பட்டு வருகிறதை எனக்குக் காண்பித்தான்.</span>
<span class="v-num v-2 " data-id="bibleJsn">2&nbsp;</span><span class="v RV22_2" data-id="RV22_2">நகரத்து வீதியின் மத்தியிலும், நதியின் இருகரையிலும், பன்னிரண்டு விதமான கனிகளைத்தரும் ஜீவமரம் இருந்தது, அது மாதந்தோறும் தன் கனியைக் கொடுக்கும்; அந்த மரத்தின் இலைகள் மக்கள் ஆரோக்கியமாக வாழ்வதற்குத் தகுந்தவைகள்.</span>
<span class="v-num v-3 " data-id="bibleJsn">3&nbsp;</span><span class="v RV22_3" data-id="RV22_3">இனி சாபமில்லை. தேவனும் ஆட்டுக்குட்டியானவரும் இருக்கிற சிங்காசனம் அதிலிருக்கும்.</span>
<span class="v-num v-4 " data-id="bibleJsn">4&nbsp;</span><span class="v RV22_4" data-id="RV22_4">அவருடைய ஊழியக்காரர்கள் அவரைச் சேவித்து, அவருடைய முகத்தைப் பார்ப்பார்கள், அவருடைய பெயர் அவர்களுடைய நெற்றிகளில் இருக்கும்.</span>
<span class="v-num v-5 " data-id="bibleJsn">5&nbsp;</span><span class="v RV22_5" data-id="RV22_5">அங்கே இரவுகள் இருக்காது; விளக்கும் சூரியனுடைய வெளிச்சமும் அவர்களுக்கு வேண்டியதில்லை; தேவனாகிய கர்த்தரே அவர்கள்மேல் பிரகாசிப்பார். அவர்கள் எல்லாக் காலங்களிலும் அரசாளுவார்கள்.</span>
<span class="v-num v-6 " data-id="bibleJsn">6&nbsp;</span><span class="v RV22_6" data-id="RV22_6">பின்பு, தேவதூதன் என்னைப் பார்த்து: இந்த வசனங்கள் உண்மையும் சத்தியமானவைகள், சீக்கிரமாக நடக்கவேண்டியவைகளைத் தம்முடைய ஊழியக்காரர்களுக்குக் காட்டும்படி, பரிசுத்த தீர்க்கதரிசிகளின் கர்த்தராகிய தேவனானவர் தம்முடைய தூதனை அனுப்பினார்.</span>
</div>
<div class="s">இயேசு சீக்கிரமாக வருகிறார்</div>
<div class="p">
<span class="v-num v-7 " data-id="bibleJsn">7&nbsp;</span><span class="v RV22_7" data-id="RV22_7">இதோ, சீக்கிரமாக வருகிறேன்; இந்தப் புத்தகத்திலுள்ள தீர்க்கதரிசன வசனங்களைக் கடைபிடிக்கிறவன் பாக்கியவான் என்றார்.</span>
<span class="v-num v-8 " data-id="bibleJsn">8&nbsp;</span><span class="v RV22_8" data-id="RV22_8">யோவானாகிய நானே இவைகளைப் பார்த்தும் கேட்டும் இருந்தேன். நான் கேட்டுப் பார்த்தபோது, இவைகளை எனக்குக் காண்பித்த தூதனை வணங்கும்படி அவன் பாதத்தில் விழுந்தேன்.</span>
<span class="v-num v-9 " data-id="bibleJsn">9&nbsp;</span><span class="v RV22_9" data-id="RV22_9">அதற்கு அவன்: நீ இப்படிச் செய்யவேண்டாம்; உன்னோடும் உன் சகோதரர்களோடும் தீர்க்கதரிசிகளோடும், இந்தப் புத்தகத்தின் வசனங்களைக் கடைபிடிக்கிற ஊழியர்களில் நானும் ஒருவன்; தேவனைத் தொழுதுகொள் என்றான்.</span>
<span class="v-num v-10 " data-id="bibleJsn">10&nbsp;</span><span class="v RV22_10" data-id="RV22_10">அவர் என்னைப் பார்த்து: இந்தப் புத்தகத்திலுள்ள தீர்க்கதரிசன வசனங்களுக்கு முத்திரை போடவேண்டாம்; காலம் நெருங்கியிருக்கிறது.</span>
<span class="v-num v-11 " data-id="bibleJsn">11&nbsp;</span><span class="v RV22_11" data-id="RV22_11">அநியாயம் செய்கிறவன் இன்னும் அநியாயம் செய்யட்டும்; அசுத்தமாக இருக்கிறவன் இன்னும் அசுத்தமாக இருக்கட்டும்; நீதியுள்ளவன் இன்னும் நீதிசெய்யட்டும்; பரிசுத்தமுள்ளவன் இன்னும் பரிசுத்தமாகட்டும்.</span>
<span class="v-num v-12 " data-id="bibleJsn">12&nbsp;</span><span class="v RV22_12" data-id="RV22_12">இதோ, சீக்கிரமாக வருகிறேன்; அவனவனுடைய செய்கைகளின்படி அவனவனுக்கு நான் அளிக்கும் பலன் என்னோடுகூட வருகிறது.</span>
<span class="v-num v-13 " data-id="bibleJsn">13&nbsp;</span><span class="v RV22_13" data-id="RV22_13">நான் அல்பாவும் ஓமெகாவும், தொடக்கமும் முடிவும், முந்தினவரும் பிந்தினவருமாக இருக்கிறேன்.</span>
<span class="v-num v-14 " data-id="bibleJsn">14&nbsp;</span><span class="v RV22_14" data-id="RV22_14">ஜீவமரத்தின்மேல் அதிகாரமுள்ளவர்களாவதற்கும், வாசல்கள்வழியாக நகரத்திற்குள் செல்வதற்கும் அவருடைய கட்டளைகளின்படி செய்கிறவர்கள் பாக்கியவான்கள்.</span>
<span class="v-num v-15 " data-id="bibleJsn">15&nbsp;</span><span class="v RV22_15" data-id="RV22_15">நாய்களும், சூனியக்காரர்களும், விபசாரக்காரர்களும், கொலைபாதகர்களும், விக்கிரக ஆராதனைக்காரர்களும், பொய்யை விரும்பி அதின்படி செய்கிற அனைவரும் வெளியே இருப்பார்கள்.</span>
<span class="v-num v-16 " data-id="bibleJsn">16&nbsp;</span><span class="v RV22_16" data-id="RV22_16">இவைகளை சபைகளில் உங்களுக்குச் சாட்சியாக தெரிவிக்கும்படிக்கு இயேசுவாகிய நான் என் தூதனை அனுப்பினேன். நான் தாவீதின் வேரும், வம்சமும், பிரகாசமுள்ள விடியற்கால நட்சத்திரமுமாக இருக்கிறேன் என்றார்.</span>
<span class="v-num v-17 " data-id="bibleJsn">17&nbsp;</span><span class="v RV22_17" data-id="RV22_17">ஆவியானவரும் மணமகளும் வா என்கிறார்கள்; கேட்கிறவனும் வா என்பானாக; தாகமாக இருக்கிறவன் வரவேண்டும்; விருப்பமுள்ளவன் ஜீவத்தண்ணீரை இலவசமாக வாங்கிக்கொள்ளவேண்டும்.</span>
<span class="v-num v-18 " data-id="bibleJsn">18&nbsp;</span><span class="v RV22_18" data-id="RV22_18">இந்தப் புத்தகத்திலுள்ள தீர்க்கதரிசன வசனங்களைக் கேட்கிற அனைவருக்கும் நான் சாட்சியாக எச்சரிக்கிறதாவது: ஒருவன் இவைகளோடு எதையாவது கூட்டினால், இந்தப் புத்தகத்தில் எழுதியிருக்கிற வாதைகளை தேவன் அவன்மேல் கூட்டுவார்.</span>
<span class="v-num v-19 " data-id="bibleJsn">19&nbsp;</span><span class="v RV22_19" data-id="RV22_19">ஒருவன் இந்தத் தீர்க்கதரிசன புத்தகத்தின் வசனங்களிலிருந்து எதையாவது எடுத்துப்போட்டால், ஜீவபுத்தகத்திலிருந்தும், பரிசுத்த நகரத்திலிருந்தும், இந்தப் புத்தகத்தில் எழுதப்பட்டவைகளில் இருந்தும், அவனுடைய பங்கை தேவன் எடுத்துப்போடுவார்.</span>
<span class="v-num v-20 " data-id="bibleJsn">20&nbsp;</span><span class="v RV22_20" data-id="RV22_20">இவைகளைச் சாட்சியாக அறிவிக்கிறவர்: உண்மையாகவே நான் சீக்கிரமாக வருகிறேன் என்கிறார். ஆமென், கர்த்தராகிய இயேசுவே, வாரும்.</span>
<span class="v-num v-21 " data-id="bibleJsn">21&nbsp;</span><span class="v RV22_21" data-id="RV22_21">நம்முடைய கர்த்தராகிய இயேசுகிறிஸ்துவின் கிருபை உங்கள் அனைவரோடும் இருப்பதாக. ஆமென்.</span>
</div>
</div><br>
<div class="footnotes">

</div>

<div class="footer"><div class="nav">
<a class="prev" href="RV21.html">&lt;</a>
<a class="home" href="../index.html">&#9776;</a> 
</div></div>
</body>


</html>