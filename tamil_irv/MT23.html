<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>மத்தேயு 23 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="MT.html">Chapter List</a><a class="location" href="MT.html">மத்தேயு 23</a><a class="prev" href="MT22.html">&lt;</a>
<a class="home" href="../index.html">&#9776;</a> 
<a class="next" href="MT24.html">&gt;</a>
</div></div>
<div class="section chapter MT MT23 tamil_irv tam " dir="ltr" lang="tam" data-id="MT23" data-nextid="MT24" data-previd="MT22"><br>
<div class="c">23</div>
<div class="s">ஏழு ஐயோ!</div>
<div class="p">
<span class="v-num v-1 " data-id="bibleJsn">1&nbsp;</span><span class="v MT23_1" data-id="MT23_1">பின்பு இயேசு மக்களையும் தம்முடைய சீடர்களையும் பார்த்து:</span>
<span class="v-num v-2 " data-id="bibleJsn">2&nbsp;</span><span class="v MT23_2" data-id="MT23_2">வேதபண்டிதர்களும் பரிசேயர்களும் மோசேயினுடைய இருக்கையில் உட்கார்ந்திருக்கிறார்கள்;</span>
<span class="v-num v-3 " data-id="bibleJsn">3&nbsp;</span><span class="v MT23_3" data-id="MT23_3">ஆகவே, நீங்கள் கைக்கொள்ளும்படி அவர்கள் உங்களுக்குச் சொல்லுகிற எல்லாவற்றையும் கைக்கொண்டு செய்யுங்கள்; அவர்களுடைய செய்கையின்படி செய்யாமலிருங்கள்; ஏனென்றால், அவர்கள் சொல்லுகிறார்கள், சொல்லியும் செய்யாதிருக்கிறார்கள்.</span>
<span class="v-num v-4 " data-id="bibleJsn">4&nbsp;</span><span class="v MT23_4" data-id="MT23_4">சுமக்கமுடியாத பாரமான சுமைகளைக் கட்டி மனிதர்களுடைய தோள்களின்மேல் சுமத்துகிறார்கள்; தாங்களோ ஒரு விரலினாலும் அவைகளைத் தொடமாட்டார்கள்.</span>
<span class="v-num v-5 " data-id="bibleJsn">5&nbsp;</span><span class="v MT23_5" data-id="MT23_5">தங்களுடைய செயல்களையெல்லாம் மனிதர்கள் காணவேண்டுமென்று செய்கிறார்கள்; தங்களுடைய காப்புநாடாக்களை அகலமாக்கி, தங்களுடைய ஆடைகளின் தொங்கல்களைப் பெரிதாக்கி,</span>
<span class="v-num v-6 " data-id="bibleJsn">6&nbsp;</span><span class="v MT23_6" data-id="MT23_6">விருந்துகளில் முதன்மையான இடங்களையும், ஜெப ஆலயங்களில் முதன்மையான இருக்கைகளையும்,</span>
<span class="v-num v-7 " data-id="bibleJsn">7&nbsp;</span><span class="v MT23_7" data-id="MT23_7">சந்தைவெளிகளில் வணக்கங்களையும், மனிதர்களால் ரபீ, ரபீ, என்று அழைக்கப்படுவதையும் விரும்புகிறார்கள்.</span>
<span class="v-num v-8 " data-id="bibleJsn">8&nbsp;</span><span class="v MT23_8" data-id="MT23_8">நீங்களோ ரபீ என்று அழைக்கப்படாமலிருங்கள்; கிறிஸ்து ஒருவரே உங்களுக்குப் போதகராக இருக்கிறார், நீங்கள் எல்லோரும் சகோதரர்களாக இருக்கிறீர்கள்.</span>
<span class="v-num v-9 " data-id="bibleJsn">9&nbsp;</span><span class="v MT23_9" data-id="MT23_9">பூமியிலே ஒருவனையும் உங்களுடைய பிதா என்று சொல்லாதிருங்கள்; பரலோகத்திலிருக்கிற ஒருவரே உங்களுக்குப் பிதாவாக இருக்கிறார்.</span>
<span class="v-num v-10 " data-id="bibleJsn">10&nbsp;</span><span class="v MT23_10" data-id="MT23_10">நீங்கள் போதகர் என்றும் அழைக்கப்படாமலிருங்கள்; கிறிஸ்து ஒருவரே உங்களுக்குப் போதகராக இருக்கிறார்.</span>
<span class="v-num v-11 " data-id="bibleJsn">11&nbsp;</span><span class="v MT23_11" data-id="MT23_11">உங்களில் பெரியவனாக இருக்கிறவன் உங்களுக்கு வேலைக்காரனாக இருக்கவேண்டும்.</span>
<span class="v-num v-12 " data-id="bibleJsn">12&nbsp;</span><span class="v MT23_12" data-id="MT23_12">தன்னை உயர்த்துகிறவன் தாழ்த்தப்படுவான், தன்னைத் தாழ்த்துகிறவன் உயர்த்தப்படுவான்.</span>
<span class="v-num v-13 " data-id="bibleJsn">13&nbsp;</span><span class="v MT23_13" data-id="MT23_13">மாயக்காரர்களாகிய வேதபண்டிதர்களே! பரிசேயர்களே! உங்களுக்கு ஐயோ, மனிதர்கள் பிரவேசிக்கமுடியாதபடி பரலோகராஜ்யத்தைப் பூட்டிப்போடுகிறீர்கள்; நீங்கள் அதில் பிரவேசிக்கிறதுமில்லை, பிரவேசிக்கப்போகிறவர்களை பிரவேசிக்கவிடுகிறதுமில்லை.</span>
<span class="v-num v-14 " data-id="bibleJsn">14&nbsp;</span><span class="v MT23_14" data-id="MT23_14">மாயக்காரர்களாகிய வேதபண்டிதர்களே! பரிசேயர்களே! உங்களுக்கு ஐயோ, பார்வைக்காக நீண்ட ஜெபம்செய்து, விதவைகளின் வீடுகளை அழித்துப்போடுகிறீர்கள்; இதினிமித்தம் அதிக தண்டனையை அடைவீர்கள்.</span>
<span class="v-num v-15 " data-id="bibleJsn">15&nbsp;</span><span class="v MT23_15" data-id="MT23_15">மாயக்காரர்களாகிய வேதபண்டிதர்களே! பரிசேயர்களே! உங்களுக்கு ஐயோ, ஒருவனை உங்களுடைய மதத்தானாக்கும்படி கடலையும் பூமியையும் சுற்றித்திரிகிறீர்கள்; அவன் உங்களுடைய மதத்தானானபோது அவனை உங்களிலும் இரட்டிப்பாக நரகத்தின் மகனாக்குகிறீர்கள்.</span>
<span class="v-num v-16 " data-id="bibleJsn">16&nbsp;</span><span class="v MT23_16" data-id="MT23_16">குருடர்களான வழிகாட்டிகளே! உங்களுக்கு ஐயோ, எவனாவது தேவாலயத்தின்பேரில் சத்தியம்செய்தால் அதினால் ஒன்றுமில்லையென்றும், எவனாவது தேவாலயத்தின் பொன்னின்பேரில் சத்தியம்செய்தால் அவன் கடனாளியென்றும் சொல்லுகிறீர்கள்.</span>
<span class="v-num v-17 " data-id="bibleJsn">17&nbsp;</span><span class="v MT23_17" data-id="MT23_17">மதிகேடர்களே, குருடர்களே! எது முக்கியம்? பொன்னோ, பொன்னைப் பரிசுத்தமாக்குகிற தேவாலயமோ?</span>
<span class="v-num v-18 " data-id="bibleJsn">18&nbsp;</span><span class="v MT23_18" data-id="MT23_18">மேலும், எவனாவது பலிபீடத்தின்பேரில் சத்தியம்செய்தால் அதினால் ஒன்றுமில்லையென்றும், எவனாவது அதின்மேல் இருக்கிற காணிக்கையின்பேரில் சத்தியம்செய்தால், அவன் கடனாளியென்றும் சொல்லுகிறீர்கள்.</span>
<span class="v-num v-19 " data-id="bibleJsn">19&nbsp;</span><span class="v MT23_19" data-id="MT23_19">மதிகேடர்களே, குருடர்களே! எது முக்கியம்? காணிக்கையோ, காணிக்கையைப் பரிசுத்தமாக்குகிற பலிபீடமோ?</span>
<span class="v-num v-20 " data-id="bibleJsn">20&nbsp;</span><span class="v MT23_20" data-id="MT23_20">ஆகவே, பலிபீடத்தின்பேரில் சத்தியம்செய்கிறவன் அதின்பேரிலும் அதின்மேலுள்ள எல்லாவற்றின்பேரிலும் சத்தியம்செய்கிறான்.</span>
<span class="v-num v-21 " data-id="bibleJsn">21&nbsp;</span><span class="v MT23_21" data-id="MT23_21">தேவாலயத்தின்பேரில் சத்தியம்செய்கிறவன் அதின்பேரிலும் அதில் வாசமாயிருக்கிறவர்பேரிலும் சத்தியம்செய்கிறான்.</span>
<span class="v-num v-22 " data-id="bibleJsn">22&nbsp;</span><span class="v MT23_22" data-id="MT23_22">பரலோகத்தின்பேரில் சத்தியம்செய்கிறவன் தேவனுடைய சிங்காசனத்தின்பேரிலும் அதில் வீற்றிருக்கிறவர்பேரிலும் சத்தியம்செய்கிறான்.</span>
<span class="v-num v-23 " data-id="bibleJsn">23&nbsp;</span><span class="v MT23_23" data-id="MT23_23">மாயக்காரர்களாகிய வேதபண்டிதர்களே! பரிசேயர்களே! உங்களுக்கு ஐயோ, நீங்கள் புதினாவிலும் வெந்தயத்திலும் சீரகத்திலும் தசமபாகம் செலுத்தி, நியாயப்பிரமாணத்தில் கற்பித்திருக்கிற விசேஷித்தவைகளாகிய நீதியையும் இரக்கத்தையும் விசுவாசத்தையும் விட்டுவிட்டீர்கள், இவைகளையும் செய்யவேண்டும், அவைகளையும் விடாமலிருக்கவேண்டுமே.</span>
<span class="v-num v-24 " data-id="bibleJsn">24&nbsp;</span><span class="v MT23_24" data-id="MT23_24">குருடர்களான வழிகாட்டிகளே, கொசு இல்லாதபடி வடிகட்டி, ஒட்டகத்தை விழுங்குகிறவர்களாக இருக்கிறீர்கள்.</span>
<span class="v-num v-25 " data-id="bibleJsn">25&nbsp;</span><span class="v MT23_25" data-id="MT23_25">மாயக்காரர்களாகிய வேதபண்டிதர்களே! பரிசேயர்களே! உங்களுக்கு ஐயோ, உணவு மற்றும் தண்ணீர் பாத்திரங்களின் வெளிப்புறத்தைச் சுத்தமாக்குகிறீர்கள்; உட்புறத்திலோ அவைகள் கொள்ளையினாலும் அநீதத்தினாலும் நிறைந்திருக்கிறது.</span>
<span class="v-num v-26 " data-id="bibleJsn">26&nbsp;</span><span class="v MT23_26" data-id="MT23_26">குருடனான பரிசேயனே! உணவு மற்றும் தண்ணீர் பாத்திரங்களின் வெளிப்புறம் சுத்தமாகும்படி அவைகளின் உட்புறத்தை முதலாவது சுத்தமாக்கு.</span>
<span class="v-num v-27 " data-id="bibleJsn">27&nbsp;</span><span class="v MT23_27" data-id="MT23_27">மாயக்காரர்களாகிய வேதபண்டிதர்களே! பரிசேயர்களே! உங்களுக்கு ஐயோ, வெள்ளையடிக்கப்பட்ட கல்லறைகளுக்கு ஒப்பாக இருக்கிறீர்கள், அவைகள் வெளியே அலங்காரமாகக் காணப்படும், உள்ளேயோ மரித்தவர்களின் எலும்புகளினாலும் எல்லா அசுத்தத்தினாலும் நிறைந்திருக்கும்.</span>
<span class="v-num v-28 " data-id="bibleJsn">28&nbsp;</span><span class="v MT23_28" data-id="MT23_28">அப்படியே நீங்களும் வெளியே மனிதர்களுக்கு நீதிமான்களாகக் காணப்படுகிறீர்கள்; உள்ளத்திலோ மாயத்தினாலும் அக்கிரமத்தினாலும் நிறைந்திருக்கிறீர்கள்.</span>
<span class="v-num v-29 " data-id="bibleJsn">29&nbsp;</span><span class="v MT23_29" data-id="MT23_29">மாயக்காரர்களாகிய வேதபண்டிதர்களே! பரிசேயர்களே! உங்களுக்கு ஐயோ, நீங்கள் தீர்க்கதரிசிகளின் கல்லறைகளைக் கட்டி, நீதிமான்களின் சமாதிகளை அலங்கரித்து:</span>
<span class="v-num v-30 " data-id="bibleJsn">30&nbsp;</span><span class="v MT23_30" data-id="MT23_30">எங்களுடைய பிதாக்களின் நாட்களில் இருந்திருந்தோமானால், அவர்களோடு நாங்கள் தீர்க்கதரிசிகளின் இரத்தப்பழிக்கு உடன்பட்டிருக்கமாட்டோம் என்கிறீர்கள்.</span>
<span class="v-num v-31 " data-id="bibleJsn">31&nbsp;</span><span class="v MT23_31" data-id="MT23_31">ஆகவே, தீர்க்கதரிசிகளைக் கொலைசெய்தவர்களுக்குப் பிள்ளைகளாக இருக்கிறீர்கள் என்று உங்களைக்குறித்து நீங்களே சாட்சிகளாக இருக்கிறீர்கள்.</span>
<span class="v-num v-32 " data-id="bibleJsn">32&nbsp;</span><span class="v MT23_32" data-id="MT23_32">நீங்களும் உங்களுடைய பிதாக்களின் அக்கிரமத்தின் அளவை நிறைவாக்குங்கள்.</span>
<span class="v-num v-33 " data-id="bibleJsn">33&nbsp;</span><span class="v MT23_33" data-id="MT23_33">சர்ப்பங்களே, விரியன்பாம்பு குட்டிகளே! நரக ஆக்கினைக்கு எப்படித் தப்பித்துக்கொள்ளுவீர்கள்?</span>
<span class="v-num v-34 " data-id="bibleJsn">34&nbsp;</span><span class="v MT23_34" data-id="MT23_34">ஆகவே, இதோ, தீர்க்கதரிசிகளையும் ஞானிகளையும் வேதபண்டிதர்களையும் உங்களிடம் அனுப்புகிறேன்; அவர்களில் சிலரைக் கொன்று சிலுவைகளில் அறைவீர்கள், சிலரை உங்களுடைய ஜெப ஆலயங்களில் சாட்டையினால் அடித்து, ஊருக்கு ஊர் துன்பப்படுத்துவீர்கள்;</span>
<span class="v-num v-35 " data-id="bibleJsn">35&nbsp;</span><span class="v MT23_35" data-id="MT23_35">நீதிமானாகிய ஆபேலின் இரத்தம் முதல் தேவாலயத்திற்கும் பலிபீடத்திற்கும் நடுவே நீங்கள் கொலைசெய்த பரகியாவின் குமாரனாகிய சகரியாவின் இரத்தம்வரைக்கும், பூமியின்மேல் சிந்தப்பட்ட நீதிமான்களின் இரத்தப்பழியெல்லாம் உங்கள்மேல் வரும்படியாக இப்படிச் செய்வீர்கள்.</span>
<span class="v-num v-36 " data-id="bibleJsn">36&nbsp;</span><span class="v MT23_36" data-id="MT23_36">இவைகளெல்லாம் இந்தச் சந்ததியின்மேல் வருமென்று, உண்மையாகவே உங்களுக்குச் சொல்லுகிறேன்.</span>
</div>
<div class="s">எருசலேமுக்காகப் புலம்புதல்</div>
<div class="p">
<span class="v-num v-37 " data-id="bibleJsn">37&nbsp;</span><span class="v MT23_37" data-id="MT23_37">எருசலேமே, எருசலேமே, தீர்க்கதரிசிகளைக் கொலைசெய்து, உன்னிடத்தில் அனுப்பப்பட்டவர்களைக் கல்லெறிகிறவளே! கோழி தன் குஞ்சுகளைத் தன் சிறகுகளின்கீழே கூட்டிச்சேர்த்துக்கொள்ளுவதுபோல நான் எத்தனைமுறையோ உன் பிள்ளைகளைக் கூட்டிச்சேர்த்துக்கொள்ள விருப்பமாக இருந்தேன்; உங்களுக்கோ விருப்பமில்லாமல்போனது.</span>
<span class="v-num v-38 " data-id="bibleJsn">38&nbsp;</span><span class="v MT23_38" data-id="MT23_38">இதோ, உங்களுடைய வீடு உங்களுக்குப் பாழாக்கிவிடப்படும்.</span>
<span class="v-num v-39 " data-id="bibleJsn">39&nbsp;</span><span class="v MT23_39" data-id="MT23_39">கர்த்தருடைய நாமத்தினாலே வருகிறவர் போற்றப்பட்டவர் என்று நீங்கள் சொல்லும்வரை, இதுமுதல் என்னைக் காணாதிருப்பீர்கள் என்று உங்களுக்குச் சொல்லுகிறேன் என்றார்.</span>
</div>

</div><br>
<div class="footnotes">

</div>


</div></div>
</body>


</html>