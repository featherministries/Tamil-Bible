<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>2 சாமுவேல் 23 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="S2.html">Chapter List</a><a class="location" href="S2.html">2 சாமுவேல் 23</a><a class="prev" href="S222.html">&lt;</a>
<a class="home" href="../index.html">&#9776;</a> 
<a class="next" href="S224.html">&gt;</a>
</div></div>
<div class="section chapter S2 S223 tamil_irv tam " dir="ltr" lang="tam" data-id="S223" data-nextid="S224" data-previd="S222"><br>
<div class="c">23</div>
<div class="s">தாவீதின் கடைசி வார்த்தைகள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v S223_1" data-id="S223_1">தாவீதின் கடைசி வார்த்தைகள்: மேன்மையாக உயர்த்தப்பட்டு, யாக்கோபுடைய தேவனால் அபிஷேகம் பெற்று, இஸ்ரவேலின் சங்கீதங்களை இனிமையாகப் பாடின ஈசாயின் மகனான தாவீது என்னும் மனிதன் சொல்லுகிறது என்னவென்றால்;</span>
<span class="v-num v-2 " data-id="bibleJsn">2&nbsp;</span><span class="v S223_2" data-id="S223_2">கர்த்தருடைய ஆவியானவர் என்னைக்கொண்டு பேசினார்; அவருடைய வசனம் என்னுடைய நாவில் இருந்தது.</span>
<span class="v-num v-3 " data-id="bibleJsn">3&nbsp;</span><span class="v S223_3" data-id="S223_3">இஸ்ரவேலின் தேவனும் இஸ்ரவேலின் கன்மலையுமானவர் எனக்குச் சொல்லி உரைத்ததாவது: நீதிபதியாக மனிதர்களை ஆட்சி செய்து, தெய்வபயத்தோடு ஆளுகிறவர் இருப்பார்.</span>
<span class="v-num v-4 " data-id="bibleJsn">4&nbsp;</span><span class="v S223_4" data-id="S223_4">அவர் காலையில் மேகம் இல்லாமல் உதித்து, மழைக்குப்பின்பு தன்னுடைய வெளிச்சத்தினால் புல்லை பூமியிலிருந்து முளைக்கச்செய்கிற சூரியனுடைய விடியற்கால வெளிச்சத்தைப்போல இருப்பார் என்றார்.</span>
<span class="v-num v-5 " data-id="bibleJsn">5&nbsp;</span><span class="v S223_5" data-id="S223_5">என்னுடைய வீடு தேவனிடம் இப்படி இருக்காதோ? அனைத்தும் தீர்மானித்திருக்கிற நிச்சயமான நித்திய உடன்படிக்கையை என்னுடன் அவர் செய்திருக்கிறார்; ஆதலால் என்னுடைய எல்லா இரட்சிப்பும் எல்லா வாஞ்சையும் பெருகச்செய்யாமல் இருப்பாரோ?</span>
<span class="v-num v-6 " data-id="bibleJsn">6&nbsp;</span><span class="v S223_6" data-id="S223_6">தீயவர்கள் அனைவரும், கையினால் பிடிக்கப்படமுடியாததாக எறிந்துபோடப்படவேண்டிய முள்ளுக்குச் சமானமானவர்கள்.</span>
<span class="v-num v-7 " data-id="bibleJsn">7&nbsp;</span><span class="v S223_7" data-id="S223_7">அவைகளை ஒருவன் தொடப்போனால், இரும்பாலான ஆயுதத்தையும் ஈட்டிப்பிடியையும் இறுகப் பிடித்துக்கொள்ளவேண்டும்; அவைகள் இருக்கிற இடத்திலேயே அக்கினியால் முழுவதும் சுட்டெரிக்கப்படும் என்றான்.</span>
</div>
<div class="p">
<span class="v-num v-8 " data-id="bibleJsn">8&nbsp;</span><span class="v S223_8" data-id="S223_8">தாவீதுக்கு இருந்த பலசாலிகளின் பெயர்கள்: தக்கெமோனியின் மகனான யோசேப்பாசெபெத் என்பவன் உயரடுக்கு வீரர்களின் தலைவன்; இவன் எண்ணூறுபேர்களை ஒன்றாக வெட்டிப்போட்ட அதீனோஏஸ்னி ஊரைச்சேர்த்தவன்.</span>
<span class="v-num v-9 " data-id="bibleJsn">9&nbsp;</span><span class="v S223_9" data-id="S223_9">இவனுக்கு இரண்டாவது, அகோயின் மகனான தோதோவின் மகன் எலெயாசார் என்பவன்; இவன் பெலிஸ்தர்கள் யுத்தத்திற்குக் கூடின இடத்திலே இஸ்ரவேல் மனிதர்கள் போகும்போது, தாவீதோடு இருந்து பெலிஸ்தர்களை சபித்த மூன்று பலசாலிகளில் ஒருவனாக இருந்தான்.</span>
<span class="v-num v-10 " data-id="bibleJsn">10&nbsp;</span><span class="v S223_10" data-id="S223_10">இவன் எழுந்து தன்னுடைய கைசோர்ந்து, தன்னுடைய கை பட்டயத்தோடு ஒட்டிக்கொள்ளும்வரை பெலிஸ்தர்களை வெட்டினான்; அன்றையதினம் கர்த்தர் பெரிய இரட்சிப்பை நடத்தினார்; மக்கள் கொள்ளையிடுவதற்குமட்டும் அவனுக்குப் பின்சென்றார்கள்.</span>
<span class="v-num v-11 " data-id="bibleJsn">11&nbsp;</span><span class="v S223_11" data-id="S223_11">இவனுக்கு மூன்றாவது, ஆகேயின் மகனான சம்மா என்னும் ஆராரியன்; சிறுபயறு நிறைந்த வயலிருந்த இடத்திலே பெலிஸ்தர்கள் ஏராளமாகக் கூடி, மக்கள் பெலிஸ்தர்களைக் கண்டு ஓடுகிறபோது,</span>
<span class="v-num v-12 " data-id="bibleJsn">12&nbsp;</span><span class="v S223_12" data-id="S223_12">இவன் அந்த நிலத்தின் நடுவிலே நின்று அதைக் காப்பாற்றி, பெலிஸ்தர்களைக் கொன்றுபோட்டான்; அதனால் கர்த்தர் பெரிய இரட்சிப்பை நடத்தினார்.</span>
<span class="v-num v-13 " data-id="bibleJsn">13&nbsp;</span><span class="v S223_13" data-id="S223_13">முப்பது தலைவருக்குள்ளே இந்த மூன்று பேர்களும் அறுவடையின் நாளில் அதுல்லாம் கெபியிலே தாவீதிடம் போயிருந்தார்கள்; பெலிஸ்தர்களின் படை ரெப்பாயீம் பள்ளத்தாக்கிலே முகாமிட்டபோது,</span>
<span class="v-num v-14 " data-id="bibleJsn">14&nbsp;</span><span class="v S223_14" data-id="S223_14">தாவீது பாதுகாப்பான ஒரு இடத்தில் இருந்தான்; அப்பொழுது பெலிஸ்தர்களின் முகாம் பெத்லகேமிலே இருந்தது.</span>
<span class="v-num v-15 " data-id="bibleJsn">15&nbsp;</span><span class="v S223_15" data-id="S223_15">தாவீது பெத்லகேமின் நுழைவு வாயிலில் இருக்கிற கிணற்றின் தண்ணீரின்மேல் ஆவல்கொண்டு: என்னுடைய தாகத்திற்குக் கொஞ்சம் தண்ணீர் கொண்டுவருகிறவன் யார் என்றான்.</span>
<span class="v-num v-16 " data-id="bibleJsn">16&nbsp;</span><span class="v S223_16" data-id="S223_16">அப்பொழுது இந்த மூன்று பெலசாலிகளும் பெலிஸ்தர்களின் முகாமில் துணிந்து புகுந்துபோய், பெத்லகேமின் நுழைவுவாசலில் இருக்கிற கிணற்றிலே தண்ணீர் மொண்டு, தாவீதிடம் கொண்டு வந்தார்கள்; ஆனாலும் அவன் அதைக் குடிக்க மனம் இல்லாமல் அதைக் கர்த்தருக்கென்று ஊற்றிப்போட்டு:</span>
<span class="v-num v-17 " data-id="bibleJsn">17&nbsp;</span><span class="v S223_17" data-id="S223_17">கர்த்தாவே, தங்கள் உயிரை பொருட்டாக எண்ணாமல் போய்வந்த அந்த மனிதர்களின் இரத்தத்தைக் குடிக்கும் இந்தச்செயல் எனக்குத் தூரமாக இருப்பதாக என்று சொல்லி, அதைக் குடிக்க மனம் இல்லாமலிருந்தான்; இப்படி இந்த மூன்று பெலசாலிகளும் செய்தார்கள்.</span>
<span class="v-num v-18 " data-id="bibleJsn">18&nbsp;</span><span class="v S223_18" data-id="S223_18">யோவாபின் சகோதரனும் செருயாவின் மகனுமான அபிசாய் என்பவன், அந்த மூன்றுபேரில் முதன்மையானவன்; அவன் தன்னுடைய ஈட்டியை ஓங்கி முந்நூறுபேரைக் கொன்றதால், இந்த மூன்றுபேர்களில் பெயர்பெற்றவனானான்.</span>
<span class="v-num v-19 " data-id="bibleJsn">19&nbsp;</span><span class="v S223_19" data-id="S223_19">இந்த மூன்றுபேர்களில் அவன் மேன்மையுள்ளவனாக இருந்ததால் அல்லவோ, அவர்களில் தலைவனானான்; ஆனாலும் அந்த முந்தின மூன்றுபேருக்கு அவன் சமமானவன் அல்ல.</span>
<span class="v-num v-20 " data-id="bibleJsn">20&nbsp;</span><span class="v S223_20" data-id="S223_20">பலசாலியான யோய்தாவின் மகனும் கப்செயேல் ஊரைச்சேர்ந்தவனுமான பெனாயாவும் செயல்களில் வல்லவனாக இருந்தான்; அவன் மோவாப் தேசத்தின் இரண்டு வலிமையான சிங்கங்களைக் கொன்றதுமல்லாமல், உறைந்த மழைக்காலத்தில் அவன் இறங்கிப்போய், ஒரு கெபிக்குள் இருந்த ஒரு சிங்கத்தையும் கொன்றுபோட்டான்.</span>
<span class="v-num v-21 " data-id="bibleJsn">21&nbsp;</span><span class="v S223_21" data-id="S223_21">அவன் பயங்கர உயரமுள்ள ஒரு எகிப்தியனையும் கொன்றுபோட்டான்; அந்த எகிப்தியன் கையில் ஒரு ஈட்டி இருக்கும்போது, இவன் ஒரு தடியைப்பிடித்து, அவனிடம் போய், அந்த எகிப்தியன் கையிலிருந்த ஈட்டியைப் பிடுங்கி, அவன் ஈட்டியாலே அவனைக் கொன்றுபோட்டான்.</span>
<span class="v-num v-22 " data-id="bibleJsn">22&nbsp;</span><span class="v S223_22" data-id="S223_22">இவைகளை யோய்தாவின் மகனான பெனாயா செய்தபடியால், மூன்று பலசாலிகளுக்குள்ளே புகழ்பெற்றவனாக இருந்தான்.</span>
<span class="v-num v-23 " data-id="bibleJsn">23&nbsp;</span><span class="v S223_23" data-id="S223_23">முப்பதுபேர்களிலும் இவன் மேன்மையுள்ளவன்; ஆனாலும் அந்த முந்தின மூன்றுபேருக்கும் இவன் சமானமானவன் அல்ல; இவனை தாவீது தன்னுடைய மெய்க்காவலர்களுக்குத் தலைவனாக வைத்தான்.</span>
</div>
<div class="p">
<span class="v-num v-24 " data-id="bibleJsn">24&nbsp;</span><span class="v S223_24" data-id="S223_24">யோவாபின் தம்பி ஆசகேல் மற்ற முப்பதுபேர்களில் ஒருவன்; அவர்கள் யாரெனில், பெத்லகேம் ஊரைச்சேர்ந்த தோதோவின் மகன் எல்க்கானான்,</span>
<span class="v-num v-25 " data-id="bibleJsn">25&nbsp;</span><span class="v S223_25" data-id="S223_25">ஆரோதியனான சம்மா, ஆரோதியனான எலிக்கா,</span>
<span class="v-num v-26 " data-id="bibleJsn">26&nbsp;</span><span class="v S223_26" data-id="S223_26">பல்தியனான ஏலெஸ், இக்கேசின் மகனான ஈரா என்னும் தெக்கோவியன்.</span>
<span class="v-num v-27 " data-id="bibleJsn">27&nbsp;</span><span class="v S223_27" data-id="S223_27">ஆனதோத்தியனான அபியேசர், ஊசாத்தியனான மெபுன்னாயி,</span>
<span class="v-num v-28 " data-id="bibleJsn">28&nbsp;</span><span class="v S223_28" data-id="S223_28">அகோகியனான சல்மோன், நெத்தோபாத்தியனான மகராயி,</span>
<span class="v-num v-29 " data-id="bibleJsn">29&nbsp;</span><span class="v S223_29" data-id="S223_29">பானாவின் மகனான ஏலேப் என்னும் நெத்தோபாத்தியன், பென்யமீன் வம்சத்தார்களின் கிபியா ஊரைச்சேர்ந்த ரிபாயின் மகன் இத்தாயி,</span>
<span class="v-num v-30 " data-id="bibleJsn">30&nbsp;</span><span class="v S223_30" data-id="S223_30">பிரத்தோனியனான பெனாயா, காகாஸ் நீரோடைகளின் தேசத்தானான ஈத்தாயி,</span>
<span class="v-num v-31 " data-id="bibleJsn">31&nbsp;</span><span class="v S223_31" data-id="S223_31">அர்பாத்தியனான அபிஅல்பொன், பருமியனான அஸ்மாவேத்,</span>
<span class="v-num v-32 " data-id="bibleJsn">32&nbsp;</span><span class="v S223_32" data-id="S223_32">சால்போனியனான எலியூபா, யாசேனின் மகன்களில் யோனத்தான் என்பவன்.</span>
<span class="v-num v-33 " data-id="bibleJsn">33&nbsp;</span><span class="v S223_33" data-id="S223_33">ஆராரியனான சம்மா, சாராரின் மகனான அகியாம் என்னும் ஆராரியன்,</span>
<span class="v-num v-34 " data-id="bibleJsn">34&nbsp;</span><span class="v S223_34" data-id="S223_34">மாகாத்தியனின் மகனான அகஸ்பாயிம் மகன் எலிப்பெலேத், கீலோனியனான அகித்தோப்பேலின் மகன் எலியாம் என்பவன்.</span>
<span class="v-num v-35 " data-id="bibleJsn">35&nbsp;</span><span class="v S223_35" data-id="S223_35">கர்மேலியனான எஸ்ராயி, அர்பியனான பாராயி,</span>
<span class="v-num v-36 " data-id="bibleJsn">36&nbsp;</span><span class="v S223_36" data-id="S223_36">சோபா ஊரைச்சேர்ந்த நாத்தானின் மகன் ஈகால், காதியனான பானி,</span>
<span class="v-num v-37 " data-id="bibleJsn">37&nbsp;</span><span class="v S223_37" data-id="S223_37">அம்மோனியனான சேலேக், செருயாவின் மகனான யோவாபின் ஆயுதம் ஏந்திய பெரோத்தியனான நகராய்,</span>
<span class="v-num v-38 " data-id="bibleJsn">38&nbsp;</span><span class="v S223_38" data-id="S223_38">இத்ரியனான ஈரா, இத்ரியனான காரேப்,</span>
<span class="v-num v-39 " data-id="bibleJsn">39&nbsp;</span><span class="v S223_39" data-id="S223_39">ஏத்தியனான உரியா என்பவர்களே; ஆக முப்பத்தேழுபேர்கள்.</span>
</div>

</div><br>
<div class="footnotes">

</div>


</div></div>
</body>


</html>