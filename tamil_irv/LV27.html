<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>லேவியராகமம் 27 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="LV.html">Chapter List</a><a class="location" href="LV.html">லேவியராகமம் 27</a><a class="prev" href="LV26.html">&lt;</a>
<a class="home" href="../index.html">&#9776;</a> 
<a class="next" href="NU1.html">&gt;</a>
</div></div>
<div class="section chapter LV LV27 tamil_irv tam " dir="ltr" lang="tam" data-id="LV27" data-nextid="NU1" data-previd="LV26"><br>
<div class="c">27</div>
<div class="s">மீட்டுக்கொண்டத்தை தேவனுக்கு அர்ப்பணித்தல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v LV27_1" data-id="LV27_1">பின்னும் கர்த்தர் மோசேயை நோக்கி:</span>
<span class="v-num v-2 " data-id="bibleJsn">2&nbsp;</span><span class="v LV27_2" data-id="LV27_2">நீ இஸ்ரவேல் மக்களிடம் சொல்லவேண்டியது என்னவென்றால்: யாராவது ஒருவர் ஒரு விசேஷித்த பொருத்தனை செய்திருந்தால், பொருத்தனை செய்யப்பட்டவர்கள் உன் மதிப்பின்படி கர்த்தருக்கு உரியவர்கள்.</span>
<span class="v-num v-3 " data-id="bibleJsn">3&nbsp;</span><span class="v LV27_3" data-id="LV27_3">இருபது வயதுமுதல் அறுபது வயதிற்கு உட்பட்ட ஆண் ஒருவனை நீ பரிசுத்த ஸ்தலத்தின் சேக்கலாகிய ஐம்பது வெள்ளிச்சேக்கலாகவும்,</span>
<span class="v-num v-4 " data-id="bibleJsn">4&nbsp;</span><span class="v LV27_4" data-id="LV27_4">பெண் ஒருவளை முப்பது சேக்கலாகவும் மதிப்பாயாக.</span>
<span class="v-num v-5 " data-id="bibleJsn">5&nbsp;</span><span class="v LV27_5" data-id="LV27_5">ஐந்து வயதுமுதல் இருபது வயதிற்கு உட்பட்ட ஆண்பிள்ளையை இருபது சேக்கலாகவும், பெண்பிள்ளையைப் பத்துச்சேக்கலாகவும்,</span>
<span class="v-num v-6 " data-id="bibleJsn">6&nbsp;</span><span class="v LV27_6" data-id="LV27_6">ஒரு மாதம்முதல் ஐந்து வயதிற்கு உட்பட்ட ஆண்பிள்ளையை ஐந்து வெள்ளிச்சேக்கலாகவும், பெண்பிள்ளையை மூன்று வெள்ளிச்சேக்கலாகவும்,</span>
<span class="v-num v-7 " data-id="bibleJsn">7&nbsp;</span><span class="v LV27_7" data-id="LV27_7">அறுபது வயதுதொடங்கி, அதற்கு மேற்பட்ட வயதுள்ள ஆண்களைப் பதினைந்து சேக்கலாகவும், பெண்களைப் பத்துச் சேக்கலாகவும் மதிக்கக்கடவாய்.</span>
<span class="v-num v-8 " data-id="bibleJsn">8&nbsp;</span><span class="v LV27_8" data-id="LV27_8">உன் மதிப்பின்படி செலுத்தமுடியாத ஏழையாக இருந்தால், அவன் ஆசாரியனுக்கு முன்பாக வந்து நிற்கக்கடவன்; ஆசாரியன் அவனை மதிப்பானாக; பொருத்தனைசெய்தவனுடைய தகுதிக்குத் தக்கபடி ஆசாரியன் அவனை மதிக்கக்கடவன்.</span>
<span class="v-num v-9 " data-id="bibleJsn">9&nbsp;</span><span class="v LV27_9" data-id="LV27_9">ஒருவன் பொருத்தனைசெய்தது கர்த்தருக்குப் பலியிடப்படத்தக்க மிருகமானால் அவன் கர்த்தருக்குக் கொடுக்கிற அவைகளெல்லாம் பரிசுத்தமாக இருப்பதாக.</span>
<span class="v-num v-10 " data-id="bibleJsn">10&nbsp;</span><span class="v LV27_10" data-id="LV27_10">அதை மாற்றாமலும் வேறுபடுத்தாமலும் இருப்பானாக; இளைத்துப்போனதற்குப் பதிலாக நலமானதையும், நலமானதற்குப் பதிலாக இளைத்துப்போனதையும் செலுத்தாமல் இருப்பானாக; அவன் மிருகத்திற்குப் பதிலாக மிருகத்தை மாற்றிக் கொடுப்பானாகில், அப்பொழுது அதுவும் அதற்குப் பதிலாகக் கொடுத்ததும் பரிசுத்தமாக இருப்பதாக.</span>
<span class="v-num v-11 " data-id="bibleJsn">11&nbsp;</span><span class="v LV27_11" data-id="LV27_11">அது கர்த்தருக்குப் பலியிடப்படத்தகாத சுத்தமில்லாத மிருகமானால், அதை ஆசாரியனுக்கு முன்பாக நிறுத்தக்கடவன்.</span>
<span class="v-num v-12 " data-id="bibleJsn">12&nbsp;</span><span class="v LV27_12" data-id="LV27_12">ஆசாரியன் அது நல்லதானாலும் இளைத்ததானாலும் அதை மதிப்பீடு செய்வானாக; உன் மதிப்பின்படியே இருக்கக்கடவது.</span>
<span class="v-num v-13 " data-id="bibleJsn">13&nbsp;</span><span class="v LV27_13" data-id="LV27_13">அதை மீட்டுக்கொள்ள மனதாயிருந்தானாகில், உன் மதிப்போடே ஐந்தில் ஒரு பங்கைக் கூட்டிக் கொடுக்கக்கடவன்.</span>
<span class="v-num v-14 " data-id="bibleJsn">14&nbsp;</span><span class="v LV27_14" data-id="LV27_14">ஒருவன் தன் வீட்டைக் கர்த்தருக்குப் பரிசுத்தம் என்று நேர்ந்துகொண்டால், ஆசாரியன் அதின் நலத்திற்கும், குறைபாடுக்கும் தக்கதாக அதை மதிக்கக்கடவன்; ஆசாரியன் மதிக்கிறபடி அது இருக்கக்கடவது.</span>
<span class="v-num v-15 " data-id="bibleJsn">15&nbsp;</span><span class="v LV27_15" data-id="LV27_15">தன் வீட்டைப் பரிசுத்தம் என்று நேர்ந்துகொண்டவன் அதை மீட்டுக்கொள்ள மனதாயிருந்தால், நீ மதிக்கும் பொருளுடன் ஐந்தில் ஒரு பங்கைக் கூட்டிக் கொடுக்கக்கடவன்; அப்பொழுது அது அவனுடையதாகும்.</span>
<span class="v-num v-16 " data-id="bibleJsn">16&nbsp;</span><span class="v LV27_16" data-id="LV27_16">ஒருவன் தனக்குச் சொந்தமான வயலில் யாதொரு பங்கைக் கர்த்தருக்குப் பரிசுத்தம் என்று நேர்ந்துகொண்டால், உன் மதிப்பு அதின் விதைப்புக்குத்தக்கதாக இருக்கவேண்டும்; ஒரு கலம் வாற்கோதுமை விதைக்கிற வயல் ஐம்பது வெள்ளிச் சேக்கலாக மதிக்கப்படவேண்டும்.</span>
<span class="v-num v-17 " data-id="bibleJsn">17&nbsp;</span><span class="v LV27_17" data-id="LV27_17">யூபிலி வருடம்முதல் அவன் தன் வயலைப் பரிசுத்தம் என்று நேர்ந்துகொண்டால், அது உன் மதிப்பின்படி இருக்கவேண்டும்.</span>
<span class="v-num v-18 " data-id="bibleJsn">18&nbsp;</span><span class="v LV27_18" data-id="LV27_18">யூபிலி வருடத்திற்குப்பின் தன் வயலைப் பரிசுத்தம் என்று நேர்ந்துகொண்டானானால், யூபிலி வருடம்வரையுள்ள மற்ற வருடங்களின்படியே ஆசாரியன் பொருட்களைக் கணக்குப்பார்த்து, அதற்குத்தக்கதை உன் மதிப்பீட்டில் தள்ளுபடி செய்யவேண்டும்.</span>
<span class="v-num v-19 " data-id="bibleJsn">19&nbsp;</span><span class="v LV27_19" data-id="LV27_19">வயலைப் பரிசுத்தம் என்று நேர்ந்துகொண்டவன் அதை மீட்டுக்கொள்ள மனதாயிருந்தால், உன் மதிப்பான பொருட்களுடன் ஐந்தில் ஒரு பங்கை சேர்த்துக்கொடுக்கக்கடவன்; அப்பொழுது அது அவனுக்கு உறுதியாகும்.</span>
<span class="v-num v-20 " data-id="bibleJsn">20&nbsp;</span><span class="v LV27_20" data-id="LV27_20">அவன் வயலை மீட்டுக்கொள்ளாமல், வயலை வேறோருவனுக்கு விற்றுப்போட்டால், அது திரும்ப மீட்கப்படாமல்,</span>
<span class="v-num v-21 " data-id="bibleJsn">21&nbsp;</span><span class="v LV27_21" data-id="LV27_21">யூபிலி வருடத்தில் மீட்கப்படும்போது, சாபத்தீடான வயலாகக் கர்த்தருக்கென்று நியமிக்கப்பட்டதாக இருக்கக்கடவது; அது ஆசாரியனுக்குச் சொந்தமான நிலமாகும்.</span>
<span class="v-num v-22 " data-id="bibleJsn">22&nbsp;</span><span class="v LV27_22" data-id="LV27_22">ஒருவன் தனக்குச் சொந்தமான வயலாக இல்லாமல், தான் விலைக்கு வாங்கின ஒரு வயலைக் கர்த்தருக்குப் பரிசுத்தம் என்று நேர்ந்துகொண்டால்,</span>
<span class="v-num v-23 " data-id="bibleJsn">23&nbsp;</span><span class="v LV27_23" data-id="LV27_23">அது யூபிலி வருடம்வரை, உன் மதிப்பின்படி பெறும்விலை இன்னதென்று ஆசாரியன் அவனோடே கணக்குப்பார்த்து, அந்த உன் மதிப்பை, கர்த்தருக்குப் பரிசுத்தமாக இருக்கும்படி, அவன் அந்நாளிலே கொடுக்கக்கடவன்.</span>
<span class="v-num v-24 " data-id="bibleJsn">24&nbsp;</span><span class="v LV27_24" data-id="LV27_24">யார் கையிலே அந்த வயலை வாங்கினானோ, அந்த நிலத்திற்குச் சொந்தக்காரனிடம் அது யூபிலி வருடத்தில் திரும்பச்சேரும்.</span>
<span class="v-num v-25 " data-id="bibleJsn">25&nbsp;</span><span class="v LV27_25" data-id="LV27_25">உன் மதிப்பீடெல்லாம் பரிசுத்த ஸ்தலத்துச் சேக்கல் கணக்காயிருக்கக்கடவது; ஒரு சேக்கலானது இருபது கேரா.</span>
<span class="v-num v-26 " data-id="bibleJsn">26&nbsp;</span><span class="v LV27_26" data-id="LV27_26">முதற்பிறந்தவைகள் கர்த்தருடையது, ஆகையால் ஒருவரும் முதற்பிறந்தவைகளாகிய மிருகங்களைப் பரிசுத்தம் என்று நேர்ந்துகொள்ளக்கூடாது; அது மாடானாலும் ஆடானாலும் கர்த்தருடையது.</span>
<span class="v-num v-27 " data-id="bibleJsn">27&nbsp;</span><span class="v LV27_27" data-id="LV27_27">சுத்தமல்லாத மிருகத்தினுடைய முதற்பிறந்ததாக இருந்தால், அதை அவன் உன் மதிப்பின்படி மீட்டுக்கொண்டு, அதனுடனே ஐந்தில் ஒரு பங்கைக் கூட்டிக்கொடுக்கக்கடவன்; மீட்கப்படாமலிருந்தால், உன் மதிப்பின்படி அது விற்கப்படக்கடவது.</span>
<span class="v-num v-28 " data-id="bibleJsn">28&nbsp;</span><span class="v LV27_28" data-id="LV27_28">ஒருவன் தன்னிடத்திலுள்ள மனிதர்களிலாவது, மிருகங்களிலாவது, சொந்தமான நிலத்திலாவது, எதையாகிலும் கர்த்தருக்கென்று சாபத்தீடாக நேர்ந்துகொண்டால், அது விற்கப்படவும் மீட்கப்படவும் கூடாது; நேர்ந்துகொள்ளப்பட்டவைகளெல்லாம் கர்த்தருக்காகப் பரிசுத்தமாக இருக்கும்.</span>
<span class="v-num v-29 " data-id="bibleJsn">29&nbsp;</span><span class="v LV27_29" data-id="LV27_29">மனிதர்களில் சாபத்தீடாக நியமிக்கப்பட்டவைகளெல்லாம் மீட்கப்படாமல் கொலைசெய்யப்படக்கடவது.</span>
<span class="v-num v-30 " data-id="bibleJsn">30&nbsp;</span><span class="v LV27_30" data-id="LV27_30">தேசத்திலே நிலத்தின் வித்திலும், மரங்களின் பழங்களிலும், தசமபாகம் எல்லாம் கர்த்தருக்கு உரியது; அது கர்த்தருக்குப் பரிசுத்தமானது.</span>
<span class="v-num v-31 " data-id="bibleJsn">31&nbsp;</span><span class="v LV27_31" data-id="LV27_31">ஒருவன் தன் தசமபாகத்திலே எவ்வளவாவது மீட்டுக்கொள்ள விருப்பமாக இருந்தான் என்றால், அதனுடன் ஐந்தில் ஒரு பங்கைக் கூட்டிக் கொடுக்கக்கடவன்.</span>
<span class="v-num v-32 " data-id="bibleJsn">32&nbsp;</span><span class="v LV27_32" data-id="LV27_32">மேய்ப்பனின் கோலின் கீழ்ப்பட்ட ஆடுமாடுகளிலே பத்தில் ஒரு பங்காகிறதெல்லாம் கர்த்தருக்குப் பரிசுத்தமானது.</span>
<span class="v-num v-33 " data-id="bibleJsn">33&nbsp;</span><span class="v LV27_33" data-id="LV27_33">அது நல்லதோ குறைபாடுள்ளதோ என்று அவன் பார்க்கவேண்டாம்; அதை மாற்றவும் வேண்டாம்; மாற்றினால், அதுவும் அதற்குப் பதிலாகக் கொடுக்கப்பட்டதுமாகிய இரண்டும் பரிசுத்தமாகும்; அது மீட்கப்படக்கூடாதென்று அவர்களோடே சொல் என்றார்.</span>
<span class="v-num v-34 " data-id="bibleJsn">34&nbsp;</span><span class="v LV27_34" data-id="LV27_34">இஸ்ரவேல் மக்களுக்குச் சொல்லும்படி கர்த்தர் சீனாய்மலையில் மோசேக்கு விதித்த கட்டளைகள் இவைகளே.</span>
</div>
</div><br>
<div class="footnotes">

</div>


</div></div>
</body>


</html>