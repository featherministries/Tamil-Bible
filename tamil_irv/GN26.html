<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ஆதியாகமம் 26 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="GN.html">Chapter List</a><a class="location" href="GN.html">ஆதியாகமம் 26</a><a class="prev" href="GN25.html">&lt;</a>
<a class="home" href="../index.html">&#9776;</a> 
<a class="next" href="GN27.html">&gt;</a>
</div></div>
<div class="section chapter GN GN26 tamil_irv tam " dir="ltr" lang="tam" data-id="GN26" data-nextid="GN27" data-previd="GN25"><br>
<div class="c">26</div>
<div class="s">ஈசாக்கும் அபிமெலேக்கும்</div>
<div class="p">
<span class="v-num v-1 " data-id="bibleJsn">1&nbsp;</span><span class="v GN26_1" data-id="GN26_1">ஆபிரகாமின் நாட்களில் உண்டான பஞ்சத்தை அல்லாமல், மேலும் ஒரு பஞ்சம் தேசத்தில் உண்டானது; அப்பொழுது ஈசாக்கு பெலிஸ்தருக்கு ராஜாவாகிய அபிமெலேக்கிடம் கேராருக்குப் போனான்.</span>
<span class="v-num v-2 " data-id="bibleJsn">2&nbsp;</span><span class="v GN26_2" data-id="GN26_2">கர்த்தர் அவனுக்குக் காட்சியளித்து: நீ எகிப்திற்குப் போகாமல், நான் உனக்குச் சொல்லும் தேசத்தில் குடியிரு.</span>
<span class="v-num v-3 " data-id="bibleJsn">3&nbsp;</span><span class="v GN26_3" data-id="GN26_3">இந்தத் தேசத்தில் குடியிரு; நான் உன்னோடுகூட இருந்து, உன்னை ஆசீர்வதிப்பேன்; நான் உனக்கும் உன் சந்ததிக்கும் இந்தத் தேசங்கள் அனைத்தையும் தந்து, உன் தகப்பனாகிய ஆபிரகாமுக்கு நான் கொடுத்த வாக்குறுதியை நிறைவேற்றுவேன்.</span>
<span class="v-num v-4 " data-id="bibleJsn">4&nbsp;</span><span class="v GN26_4" data-id="GN26_4">ஆபிரகாம் என் சொல்லுக்குக் கீழ்ப்படிந்து, என் விதிகளையும், என் கற்பனைகளையும், என் நியமங்களையும், என் பிரமாணங்களையும் கைக்கொண்டதால்,</span>
<span class="v-num v-5 " data-id="bibleJsn">5&nbsp;</span><span class="v GN26_5" data-id="GN26_5">நான் உன் சந்ததியை வானத்தின் நட்சத்திரங்களைப்போலப் பெருகச்செய்து, உன் சந்ததிக்கு இந்தத் தேசங்கள் அனைத்தையும் தருவேன்; உன் சந்ததிக்குள் பூமியிலுள்ள அனைத்து தேசங்களும் ஆசீர்வதிக்கப்படும் என்றார்.</span>
<span class="v-num v-6 " data-id="bibleJsn">6&nbsp;</span><span class="v GN26_6" data-id="GN26_6">ஈசாக்கு கேராரிலே குடியிருந்தான்.</span>
<span class="v-num v-7 " data-id="bibleJsn">7&nbsp;</span><span class="v GN26_7" data-id="GN26_7">அந்த இடத்து மனிதர்கள் அவனுடைய மனைவியைக் குறித்து விசாரித்தபோது: இவள் என் சகோதரி என்றான். ரெபெக்காள் பார்ப்பதற்கு அழகுள்ளவளானதால், அந்த இடத்து மனிதர்கள் அவள்நிமித்தம் தன்னைக் கொன்றுபோடுவார்கள் என்று எண்ணி, அவளைத் தன் மனைவி என்று சொல்லுவதற்குப் பயந்தான்.</span>
<span class="v-num v-8 " data-id="bibleJsn">8&nbsp;</span><span class="v GN26_8" data-id="GN26_8">அவன் அங்கே அநேகநாட்கள் குடியிருக்கும்போது, பெலிஸ்தருக்கு ராஜாவாகிய அபிமெலேக்கு ஜன்னல் வழியாகப் பார்க்கும்போது, ஈசாக்கு தன் மனைவியாகிய ரெபெக்காளோடு விளையாடிக்கொண்டிருக்கிறதைப் பார்த்தான்.</span>
<span class="v-num v-9 " data-id="bibleJsn">9&nbsp;</span><span class="v GN26_9" data-id="GN26_9">அபிமெலேக்கு ஈசாக்கை அழைத்து: அவள் உன் மனைவியாயிருக்கிறாளே! பின்பு ஏன் அவளை உனது சகோதரி என்று சொன்னாய் என்றான். அதற்கு ஈசாக்கு: அவள் நிமித்தம் நான் சாகாதபடி இப்படிச் சொன்னேன் என்றான்.</span>
<span class="v-num v-10 " data-id="bibleJsn">10&nbsp;</span><span class="v GN26_10" data-id="GN26_10">அதற்கு அபிமெலேக்கு: எங்களிடத்தில் ஏன் இப்படிச் செய்தாய்? மக்களில் யாராவது உன் மனைவியோடு உறவுகொள்ளவும், எங்கள்மேல் பழி சுமரவும் நீ இடமுண்டாக்கினாயே என்றான்.</span>
<span class="v-num v-11 " data-id="bibleJsn">11&nbsp;</span><span class="v GN26_11" data-id="GN26_11">பின்பு, அபிமெலேக்கு: இந்த மனிதனையாகிலும் இவன் மனைவியையாகிலும் தொடுகிறவன் நிச்சயமாகக் கொலைசெய்யப்படுவான் என்று எல்லா மக்களுக்கும் அறிவித்தான்.</span>
<span class="v-num v-12 " data-id="bibleJsn">12&nbsp;</span><span class="v GN26_12" data-id="GN26_12">ஈசாக்கு அந்தத் தேசத்தில் விதைவிதைத்தான்; கர்த்தர் அவனை ஆசீர்வதித்ததால் அந்த வருடத்தில் நூறுமடங்கு பலனை அடைந்தான்;</span>
<span class="v-num v-13 " data-id="bibleJsn">13&nbsp;</span><span class="v GN26_13" data-id="GN26_13">அவன் செல்வந்தனாகி, வரவர விருத்தியடைந்து, மகா பெரியவனானான்.</span>
<span class="v-num v-14 " data-id="bibleJsn">14&nbsp;</span><span class="v GN26_14" data-id="GN26_14">அவனுக்கு ஆட்டு மந்தையும், மாட்டு மந்தையும், அநேக வேலைக்காரரும் இருந்ததால் பெலிஸ்தர் அவன்மேல் பொறாமைகொண்டு,</span>
<span class="v-num v-15 " data-id="bibleJsn">15&nbsp;</span><span class="v GN26_15" data-id="GN26_15">அவனுடைய தகப்பனாகிய ஆபிரகாமின் நாட்களில் அவனுடைய வேலைக்காரர்கள் வெட்டின கிணறுகளையெல்லாம் மண்ணினால் மூடிப்போட்டார்கள்.</span>
<span class="v-num v-16 " data-id="bibleJsn">16&nbsp;</span><span class="v GN26_16" data-id="GN26_16">அபிமெலேக்கு ஈசாக்கை நோக்கி: நீ எங்களை விட்டுப் போய்விடு; எங்களைவிட மிகவும் பலத்தவனானாய் என்றான்.</span>
<span class="v-num v-17 " data-id="bibleJsn">17&nbsp;</span><span class="v GN26_17" data-id="GN26_17">அப்பொழுது ஈசாக்கு அந்த இடத்தை விட்டுப் புறப்பட்டு, கேராரின் பள்ளத்தாக்கிலே கூடாரம் போட்டு, அங்கே குடியிருந்து,</span>
<span class="v-num v-18 " data-id="bibleJsn">18&nbsp;</span><span class="v GN26_18" data-id="GN26_18">தன் தகப்பனாகிய ஆபிரகாமின் நாட்களில் வெட்டப்பட்டவைகளும், ஆபிரகாம் இறந்தபின் பெலிஸ்தர் மூடிப்போட்டவைகளுமான கிணறுகளை மறுபடியும் தோண்டி, தன் தகப்பன் அவைகளுக்கு வைத்திருந்த பெயர்களின்படியே அவைகளுக்குப் பெயரிட்டான்.</span>
<span class="v-num v-19 " data-id="bibleJsn">19&nbsp;</span><span class="v GN26_19" data-id="GN26_19">ஈசாக்குடைய வேலைக்காரர்கள் பள்ளத்தாக்கிலே கிணறுவெட்டி, தண்ணீரைக் கண்டார்கள்.</span>
<span class="v-num v-20 " data-id="bibleJsn">20&nbsp;</span><span class="v GN26_20" data-id="GN26_20">கேராரூர் மேய்ப்பர்கள் இந்தத் தண்ணீர் தங்களுடையது என்று சொல்லி, ஈசாக்குடைய மேய்ப்பர்களுடனே வாக்குவாதம் செய்தார்கள்; அவர்கள் தன்னோடு வாக்குவாதம் செய்ததால், அந்தக் கிணற்றுக்கு ஏசேக்கு என்று பெயரிட்டான்.</span>
<span class="v-num v-21 " data-id="bibleJsn">21&nbsp;</span><span class="v GN26_21" data-id="GN26_21">வேறொரு கிணற்றை வெட்டினார்கள்; அதைக்குறித்தும் வாக்குவாதம் செய்தார்கள்; ஆகையால் அதற்கு சித்னா என்று பெயரிட்டான்.</span>
<span class="v-num v-22 " data-id="bibleJsn">22&nbsp;</span><span class="v GN26_22" data-id="GN26_22">பின்பு அந்த இடத்தைவிட்டுப் போய், வேறொரு கிணற்றை வெட்டினான்; அதைக்குறித்து அவர்கள் வாக்குவாதம் செய்யவில்லை; அப்பொழுது அவன்: நாம் தேசத்தில் பெருகுவதற்காக, இப்பொழுது கர்த்தர் நமக்கு இடமுண்டாக்கினார் என்று சொல்லி, அதற்கு ரெகொபோத் என்று பெயரிட்டான்.</span>
<span class="v-num v-23 " data-id="bibleJsn">23&nbsp;</span><span class="v GN26_23" data-id="GN26_23">அங்கேயிருந்து பெயெர்செபாவுக்குப் போனான்.</span>
<span class="v-num v-24 " data-id="bibleJsn">24&nbsp;</span><span class="v GN26_24" data-id="GN26_24">அன்று இரவிலே கர்த்தர் அவனுக்குக் காட்சியளித்து: நான் உன் தகப்பனாகிய ஆபிரகாமுடைய தேவன், பயப்படாதே, நான் உன்னோடுகூட இருந்து, என் ஊழியக்காரனாகிய ஆபிரகாமின் பொருட்டு உன்னை ஆசீர்வதித்து, உன் சந்ததியைப் பெருகச் செய்வேன் என்றார்.</span>
<span class="v-num v-25 " data-id="bibleJsn">25&nbsp;</span><span class="v GN26_25" data-id="GN26_25">அங்கே அவன் ஒரு பலிபீடத்தைக் கட்டி, கர்த்தருடைய நாமத்தைத் தொழுதுகொண்டு, அங்கே தன் கூடாரத்தைப் போட்டான். அந்த இடத்தில் ஈசாக்கின் வேலைக்காரர்கள் ஒரு கிணற்றை வெட்டினார்கள்.</span>
<span class="v-num v-26 " data-id="bibleJsn">26&nbsp;</span><span class="v GN26_26" data-id="GN26_26">அபிமெலேக்கும் அவனுடைய நண்பனாகிய அகுசாத்தும், படைத்தலைவனாகிய பிகோலும், கேராரிலிருந்து அவனிடத்திற்கு வந்தார்கள்.</span>
<span class="v-num v-27 " data-id="bibleJsn">27&nbsp;</span><span class="v GN26_27" data-id="GN26_27">அப்பொழுது ஈசாக்கு அவர்களை நோக்கி: ஏன் என்னிடத்தில் வந்தீர்கள்? நீங்கள் என்னைப் பகைத்து, என்னை உங்களிடத்தில் இருக்கவிடாமல் துரத்திவிட்டீர்களே என்றான்.</span>
<span class="v-num v-28 " data-id="bibleJsn">28&nbsp;</span><span class="v GN26_28" data-id="GN26_28">அதற்கு அவர்கள்: நிச்சயமாக கர்த்தர் உம்மோடுகூட இருக்கிறார் என்று கண்டோம்; ஆகையால் எங்களுக்கும் உமக்கும் ஒரு ஒப்பந்தம் உண்டாகவேண்டும் என்று நாங்கள் தீர்மானம் செய்தோம்.</span>
<span class="v-num v-29 " data-id="bibleJsn">29&nbsp;</span><span class="v GN26_29" data-id="GN26_29">நாங்கள் உம்மைத் தொடாமல், நன்மையையே உமக்குச் செய்து, உம்மைச் சமாதானத்தோடு அனுப்பிவிட்டதுபோல, நீரும் எங்களுக்குத் தீங்குசெய்யாமலிருக்க உம்மோடு ஒப்பந்தம் செய்துக்கொள்ள வந்தோம்; நீர் கர்த்தரால் ஆசீர்வதிக்கப்பட்டவராமே என்றார்கள்.</span>
<span class="v-num v-30 " data-id="bibleJsn">30&nbsp;</span><span class="v GN26_30" data-id="GN26_30">அவன் அவர்களுக்கு விருந்துசெய்தான், அவர்கள் சாப்பிட்டுக் குடித்தார்கள்.</span>
<span class="v-num v-31 " data-id="bibleJsn">31&nbsp;</span><span class="v GN26_31" data-id="GN26_31">அதிகாலையில் எழுந்து ஒருவருக்கொருவர் ஒப்பந்தம் செய்துகொண்டார்கள். பின்பு ஈசாக்கு அவர்களை அனுப்பிவிட்டான்; அவர்கள் அவனிடத்திலிருந்து சமாதானத்தோடு போய்விட்டார்கள்.</span>
<span class="v-num v-32 " data-id="bibleJsn">32&nbsp;</span><span class="v GN26_32" data-id="GN26_32">அந்நாளில்தானே ஈசாக்கின் வேலைக்காரர்கள் வந்து, தாங்கள் கிணறு வெட்டின செய்தியை அவனுக்குத் தெரிவித்து, தண்ணீர் கண்டோம் என்றார்கள்.</span>
<span class="v-num v-33 " data-id="bibleJsn">33&nbsp;</span><span class="v GN26_33" data-id="GN26_33">அதற்கு சேபா என்று பெயரிட்டான்; ஆகையால் அந்த ஊரின் பெயர் இந்த நாள்வரைக்கும் பெயெர்செபா எனப்படுகிறது.</span>
<span class="v-num v-34 " data-id="bibleJsn">34&nbsp;</span><span class="v GN26_34" data-id="GN26_34">ஏசா நாற்பது வயதானபோது, ஏத்தியர்களான பெயேரியினுடைய மகளாகிய யூதீத்தையும், ஏலோனுடைய மகளாகிய பஸ்மாத்தையும் திருமணம்செய்தான்.</span>
<span class="v-num v-35 " data-id="bibleJsn">35&nbsp;</span><span class="v GN26_35" data-id="GN26_35">அவர்கள் ஈசாக்குக்கும் ரெபெக்காளுக்கும் மனஉளைச்சலைக் கொடுத்தார்கள்.</span>
</div>

</div><br>
<div class="footnotes">

</div>


</div></div>
</body>


</html>