<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>நீதிமொழிகள் 30 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="PR.html">Chapter List</a><a class="location" href="PR.html">நீதிமொழிகள் 30</a><a class="prev" href="PR29.html">&lt;</a>
<a class="home" href="../index.html">&#9776;</a> 
<a class="next" href="PR31.html">&gt;</a>
</div></div>
<div class="section chapter PR PR30 tamil_irv tam " dir="ltr" lang="tam" data-id="PR30" data-nextid="PR31" data-previd="PR29"><br>
<div class="c">30</div>
<div class="s">ஆகூரின் நீதிமொழிகள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v PR30_1" data-id="PR30_1">யாக்கேயின் மகனாகிய ஆகூர் என்னும் ஆண்மகன் ஈத்தியேலுக்கு வசனித்து, ஈத்தியேலுக்கும் ஊகாலுக்கும் சொன்ன உபதேச வாக்கியங்கள்:</span>
<span class="v-num v-2 " data-id="bibleJsn">2&nbsp;</span><span class="v PR30_2" data-id="PR30_2">மனிதர்கள் எல்லோரையும்விட நான் மூடன்; மனிதர்களுக்கேற்ற புத்தி எனக்கு இல்லை.</span>
<span class="v-num v-3 " data-id="bibleJsn">3&nbsp;</span><span class="v PR30_3" data-id="PR30_3">நான் ஞானத்தைக் கற்கவும் இல்லை, பரிசுத்தரின் அறிவை அறிந்துகொள்ளவும் இல்லை.</span>
<span class="v-num v-4 " data-id="bibleJsn">4&nbsp;</span><span class="v PR30_4" data-id="PR30_4">வானத்திற்கு ஏறி இறங்கினவர் யார்? காற்றைத் தமது கைப்பிடிகளில் அடக்கினவர் யார்? தண்ணீர்களை துணியிலே கட்டினவர் யார்? பூமியின் எல்லைகளையெல்லாம் நிறுவியவர் யார்? அவருடைய பெயர் என்ன? அவருடைய மகனுடைய பெயர் என்ன? அதை அறிவாயோ?</span>
<span class="v-num v-5 " data-id="bibleJsn">5&nbsp;</span><span class="v PR30_5" data-id="PR30_5">தேவனுடைய வசனமெல்லாம் புடமிடப்பட்டவைகள்; தம்மை அண்டிக்கொள்கிறவர்களுக்கு அவர் கேடகமானவர்.</span>
<span class="v-num v-6 " data-id="bibleJsn">6&nbsp;</span><span class="v PR30_6" data-id="PR30_6">அவருடைய வசனங்களோடு ஒன்றையும் கூட்டாதே, கூட்டினால் அவர் உன்னைக் கடிந்துகொள்வார், நீ பொய்யனாவாய்.</span>
<span class="v-num v-7 " data-id="bibleJsn">7&nbsp;</span><span class="v PR30_7" data-id="PR30_7">இரண்டு மனு உம்மிடத்தில் கேட்கிறேன்; நான் மரணமடையும்வரைக்கும் அவைகளை எனக்கு மறுக்காமல் தாரும்.</span>
<span class="v-num v-8 " data-id="bibleJsn">8&nbsp;</span><span class="v PR30_8" data-id="PR30_8">மாயையையும் பொய்வசனிப்பையும் எனக்குத் தூரப்படுத்தும்; தரித்திரத்தையும் செல்வத்தையும் எனக்குக் கொடுக்காமல் இருப்பீராக.</span>
<span class="v-num v-9 " data-id="bibleJsn">9&nbsp;</span><span class="v PR30_9" data-id="PR30_9">நான் பரிபூரணம் அடைகிறதினால் மறுதலித்து, கர்த்தர் யார் என்று சொல்லாதபடிக்கும்; தரித்திரமடைகிறதினால் திருடி, என்னுடைய தேவனுடைய நாமத்தை வீணாக கெடுக்காதபடிக்கும், என்னுடைய படியை எனக்கு அளந்து எனக்கு உணவளியும்.</span>
<span class="v-num v-10 " data-id="bibleJsn">10&nbsp;</span><span class="v PR30_10" data-id="PR30_10">எஜமானிடத்தில் அவனுடைய வேலைக்காரன்மேல் குற்றம் சுமத்தாதே; அவன் உன்னைச் சபிப்பான், நீ குற்றவாளியாகக் காணப்படுவாய்.</span>
<span class="v-num v-11 " data-id="bibleJsn">11&nbsp;</span><span class="v PR30_11" data-id="PR30_11">தங்களுடைய தகப்பனைச் சபித்தும், தங்களுடைய தாயை ஆசீர்வதிக்காமலும் இருக்கிற சந்ததியாரும் உண்டு.</span>
<span class="v-num v-12 " data-id="bibleJsn">12&nbsp;</span><span class="v PR30_12" data-id="PR30_12">தாங்கள் அழுக்கு நீங்க கழுவப்படாமல் இருந்தும், தங்களுடைய பார்வைக்குச் சுத்தமாகத் தோன்றுகிற சந்ததியாரும் உண்டு.</span>
<span class="v-num v-13 " data-id="bibleJsn">13&nbsp;</span><span class="v PR30_13" data-id="PR30_13">வேறொரு சந்ததியாரும் உண்டு; அவர்களுடைய கண்கள் எத்தனை மேட்டிமையும் அவர்களுடைய இமைகள் எத்தனை பெருமையுமானவைகள்.</span>
<span class="v-num v-14 " data-id="bibleJsn">14&nbsp;</span><span class="v PR30_14" data-id="PR30_14">தேசத்தில் சிறுமையானவர்களையும் மனிதர்களில் எளிமையானவர்களையும் சாப்பிடுவதற்கு வாளுக்கு ஒப்பான பற்களையும் கத்திகளுக்கு ஒப்பான கடைவாய்ப்பற்களையும் உடைய சந்ததியாரும் உண்டு.</span>
<span class="v-num v-15 " data-id="bibleJsn">15&nbsp;</span><span class="v PR30_15" data-id="PR30_15">கொடு, கொடு, என்கிற இரண்டு மகள்கள் அட்டைக்கு உண்டு. திருப்தி அடையாத மூன்று உண்டு, போதும் என்று சொல்லாத நான்கும் உண்டு.</span>
<span class="v-num v-16 " data-id="bibleJsn">16&nbsp;</span><span class="v PR30_16" data-id="PR30_16">அவையாவன: பாதாளமும், மலட்டுக் கர்ப்பமும், தண்ணீரால் திருப்தியடையாத நிலமும், போதுமென்று சொல்லாத நெருப்புமே.</span>
<span class="v-num v-17 " data-id="bibleJsn">17&nbsp;</span><span class="v PR30_17" data-id="PR30_17">தகப்பனைப் பரியாசம்செய்து, தாயின் கட்டளையை அசட்டைசெய்கிற கண்ணை நதியின் காகங்கள் பிடுங்கும், கழுகின் குஞ்சுகள் சாப்பிடும்.</span>
<span class="v-num v-18 " data-id="bibleJsn">18&nbsp;</span><span class="v PR30_18" data-id="PR30_18">எனக்கு மிகவும் ஆச்சரியமானவைகள் மூன்று உண்டு, என்னுடைய புத்திக்கு எட்டாதவைகள் நான்கும் உண்டு.</span>
<span class="v-num v-19 " data-id="bibleJsn">19&nbsp;</span><span class="v PR30_19" data-id="PR30_19">அவையாவன: ஆகாயத்தில் கழுகினுடைய வழியும், கன்மலையின்மேல் பாம்பினுடைய வழியும், நடுக்கடலில் கப்பலினுடைய வழியும், ஒரு கன்னிகையை நாடிய மனிதனுடைய வழியுமே.</span>
<span class="v-num v-20 " data-id="bibleJsn">20&nbsp;</span><span class="v PR30_20" data-id="PR30_20">அப்படியே விபசார பெண்ணுடைய வழியும் இருக்கிறது; அவள் சாப்பிட்டு, தன்னுடைய வாயைத் துடைத்து; நான் ஒரு பாவமும் செய்யவில்லை என்பாள்.</span>
<span class="v-num v-21 " data-id="bibleJsn">21&nbsp;</span><span class="v PR30_21" data-id="PR30_21">மூன்றினால் பூமி சஞ்சலப்படுகிறது, நான்கையும் அது தாங்கமுடியாது.</span>
<span class="v-num v-22 " data-id="bibleJsn">22&nbsp;</span><span class="v PR30_22" data-id="PR30_22">அரசாளுகிற அடிமைக்காகவும், உணவால் திருப்தியான மூடனுக்காகவும்,</span>
<span class="v-num v-23 " data-id="bibleJsn">23&nbsp;</span><span class="v PR30_23" data-id="PR30_23">பகைக்கப்படக்கூடியவளாக இருந்தும், கணவனுக்கு வாழ்க்கைப்பட்ட பெண்ணுக்காகவும், தன்னுடைய எஜமானிக்குப் பதிலாக மனைவியாகும் அடிமைப் பெண்ணுக்காகவுமே.</span>
<span class="v-num v-24 " data-id="bibleJsn">24&nbsp;</span><span class="v PR30_24" data-id="PR30_24">பூமியில் சிறியவைகளாக இருந்தும், மகா ஞானமுள்ளவைகள் நான்கு உண்டு.</span>
<span class="v-num v-25 " data-id="bibleJsn">25&nbsp;</span><span class="v PR30_25" data-id="PR30_25">அவையாவன: சிறிய உயிரினமாக இருந்தும், கோடைக்காலத்திலே தங்களுடைய உணவைச் சம்பாதிக்கிற எறும்பும்,</span>
<span class="v-num v-26 " data-id="bibleJsn">26&nbsp;</span><span class="v PR30_26" data-id="PR30_26">பெலமில்லாத உயிரினமாக இருந்தும், தங்களுடைய வீட்டைக் கன்மலையிலே தோண்டிவைக்கும் குழிமுயல்களும்,</span>
<span class="v-num v-27 " data-id="bibleJsn">27&nbsp;</span><span class="v PR30_27" data-id="PR30_27">ராஜா இல்லாமல் இருந்தும், கூட்டம் கூட்டமாகப் புறப்படுகிற வெட்டுக்கிளிகளும்,</span>
<span class="v-num v-28 " data-id="bibleJsn">28&nbsp;</span><span class="v PR30_28" data-id="PR30_28">தன்னுடைய கைகளினால் வலையைப்பின்னி, அரசர்கள் அரண்மனைகளில் இருக்கிற சிலந்திப் பூச்சியுமே.</span>
<span class="v-num v-29 " data-id="bibleJsn">29&nbsp;</span><span class="v PR30_29" data-id="PR30_29">விநோதமாக அடிவைத்து நடக்கிறவைகள் மூன்று உண்டு; விநோத நடையுள்ளவைகள் நான்கும் உண்டு.</span>
<span class="v-num v-30 " data-id="bibleJsn">30&nbsp;</span><span class="v PR30_30" data-id="PR30_30">அவையாவன: மிருகங்களில் பெலமுள்ளதும் ஒன்றுக்கும் பின்வாங்காததுமாகிய சிங்கமும்,</span>
<span class="v-num v-31 " data-id="bibleJsn">31&nbsp;</span><span class="v PR30_31" data-id="PR30_31">போர்க்குதிரையும், வெள்ளாட்டுக் கடாவும், ஒருவரும் எதிர்க்க முடியாத ராஜாவுமே.</span>
<span class="v-num v-32 " data-id="bibleJsn">32&nbsp;</span><span class="v PR30_32" data-id="PR30_32">நீ மேட்டிமையானதினால் பைத்திமாக நடந்து, துர்ச்சிந்தனையுள்ளவனாக இருந்தால், கையினால் வாயை மூடு.</span>
<span class="v-num v-33 " data-id="bibleJsn">33&nbsp;</span><span class="v PR30_33" data-id="PR30_33">பாலைக் கடைதல் வெண்ணையைப் பிறப்பிக்கும்; மூக்கைப் பிசைதல் இரத்தத்தைப் பிறப்பிக்கும்; அப்படியே கோபத்தைக் கிண்டிவிடுதல் சண்டையைப் பிறப்பிக்கும்.</span>
</div>

</div><br>
<div class="footnotes">

</div>


</div></div>
</body>


</html>