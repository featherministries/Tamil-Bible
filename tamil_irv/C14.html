<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 கொரிந்தியர் 4 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="C1.html">Chapter List</a><a class="location" href="C1.html">1 கொரிந்தியர் 4</a><a class="prev" href="C13.html">&lt;</a>
<a class="home" href="../index.html">&#9776;</a> 
<a class="next" href="C15.html">&gt;</a>
</div></div>
<div class="section chapter C1 C14 tamil_irv tam " dir="ltr" lang="tam" data-id="C14" data-nextid="C15" data-previd="C13"><br>
<div class="c">4</div>
<div class="s">ஊழியக்காரர்களும் மேற்பார்வைத்துவமும்</div>
<div class="p">
<span class="v-num v-1 " data-id="bibleJsn">1&nbsp;</span><span class="v C14_1" data-id="C14_1">இப்படியாக, எந்த மனிதனும் எங்களைக் கிறிஸ்துவின் ஊழியக்காரன் என்றும், தேவனுடைய இரகசியங்களின் மேற்பார்வைக்காரர்களென்றும் நினைத்துக்கொள்ளவேண்டும்.</span>
<span class="v-num v-2 " data-id="bibleJsn">2&nbsp;</span><span class="v C14_2" data-id="C14_2">மேலும், மேற்பார்வைக்காரன் உண்மையுள்ளவன் என்று காணப்படுவது அவசியமாகும்.</span>
<span class="v-num v-3 " data-id="bibleJsn">3&nbsp;</span><span class="v C14_3" data-id="C14_3">ஆனாலும் நான் உங்களாலேயாவது மனிதர்களுடைய நியாயநாளின் விசாரணையினாலோ தீர்ப்பைப்பெறுவது எனக்கு மிகவும் சாதாரண காரியமாக இருக்கிறது; நானும் என்னைக்குறித்துத் தீர்ப்புச்சொல்லுகிறதில்லை.</span>
<span class="v-num v-4 " data-id="bibleJsn">4&nbsp;</span><span class="v C14_4" data-id="C14_4">என்னிடத்தில் நான் எந்தவொரு குற்றத்தையும் அறியேன்; ஆனாலும் அதினாலே நான் நீதிமானாகிறதில்லை; என்னை நியாயம் விசாரிக்கிறவர் கர்த்தரே.</span>
<span class="v-num v-5 " data-id="bibleJsn">5&nbsp;</span><span class="v C14_5" data-id="C14_5">ஆதலால், கர்த்தர் வரும்வரைக்கும் நீங்கள் காலத்திற்குமுன்னே எதைக்குறித்தும் தீர்ப்புச்சொல்லாதிருங்கள்; இருளில் மறைந்திருக்கிறவைகளை அவர் வெளிப்படையாக்கி, இருதயங்களின் நோக்கங்களையும் வெளிப்படுத்துவார்; அப்பொழுது அவனவனுக்குரிய புகழ்ச்சி தேவனால் உண்டாகும்.</span>
<span class="v-num v-6 " data-id="bibleJsn">6&nbsp;</span><span class="v C14_6" data-id="C14_6">சகோதரர்களே, எழுதப்பட்டதற்கு அதிகமாக நினைக்கவேண்டாமென்று நீங்கள் எங்களாலே கற்றுக்கொள்ளவும், ஒருவனும் ஒருவனிமித்தம் மற்றொருவனுக்கு விரோதமாக கர்வமடையாதிருக்கவும், நான் உங்கள்நிமித்தம் என்னையும் அப்பொல்லோவையும் ஆதாரமாக வைத்து, இவைகளை எழுதினேன்.</span>
<span class="v-num v-7 " data-id="bibleJsn">7&nbsp;</span><span class="v C14_7" data-id="C14_7">அன்றியும் உன்னை சிறப்பானவனாகும்படி செய்கிறவர் யார்? உனக்கு உண்டாயிருக்கிறவைகளில் நீ பெற்றுக்கொள்ளாதது எது? நீ பெற்றுக்கொண்டவனானால் பெற்றுக்கொள்ளாதவன்போல ஏன் மேன்மைபாராட்டுகிறாய்?</span>
<span class="v-num v-8 " data-id="bibleJsn">8&nbsp;</span><span class="v C14_8" data-id="C14_8">இப்பொழுது திருப்தியடைந்திருக்கிறீர்களே, இப்பொழுது ஐசுவரியவான்களாக இருக்கிறீர்களே, எங்களையல்லாமல் ஆளுகிறீர்களே; நீங்கள் ஆளுகிறவர்களானால் நலமாக இருக்கும்; அப்பொழுது உங்களோடுகூட நாங்களும் ஆளுவோமே.</span>
<span class="v-num v-9 " data-id="bibleJsn">9&nbsp;</span><span class="v C14_9" data-id="C14_9">தேவன் அப்போஸ்தலர்களாகிய எங்களை மரணத்திற்குக் குறிக்கப்பட்டவர்கள்போலக் கடைசியானவர்களாகக் காணப்படப்பண்ணினார் என்று தோன்றுகிறது; நாங்கள் உலகத்திற்கும் தூதர்களுக்கும் மனிதர்களுக்கும் வேடிக்கையானோம்.</span>
<span class="v-num v-10 " data-id="bibleJsn">10&nbsp;</span><span class="v C14_10" data-id="C14_10">நாங்கள் கிறிஸ்துவினிமித்தம் பைத்தியக்காரர்கள், ஆனால் நீங்கள் கிறிஸ்துவில் புத்திசாலிகள்; நாங்கள் பலவீனமானவர்கள், ஆனால் நீங்கள் பலவான்கள்; நீங்கள் மேன்மையானவர்கள், ஆனால் நாங்கள் மேன்மையற்றவர்கள்.</span>
<span class="v-num v-11 " data-id="bibleJsn">11&nbsp;</span><span class="v C14_11" data-id="C14_11">இந்நேரம்வரைக்கும் பசியுள்ளவர்களும், தாகமுள்ளவர்களும், நிர்வாணிகளும், கொடூரமாக தாக்கப்பட்டவர்களும், தங்க இடம் இல்லாதவர்களுமாக இருக்கிறோம்.</span>
<span class="v-num v-12 " data-id="bibleJsn">12&nbsp;</span><span class="v C14_12" data-id="C14_12">எங்களுடைய கைகளினாலே வேலைசெய்து பாடுபடுகிறோம், சபிக்கப்படும்போது ஆசீர்வதிக்கிறோம், துன்பப்படும்போது சகிக்கிறோம்.</span>
<span class="v-num v-13 " data-id="bibleJsn">13&nbsp;</span><span class="v C14_13" data-id="C14_13">நிந்திக்கப்படும்போது வேண்டிக்கொள்ளுகிறோம், இந்தநாள்வரை உலகத்தின் குப்பையைப்போலவும், எல்லோரும் துடைத்துப்போடுகிற அழுக்கைப்போலவும் ஆனோம்.</span>
<span class="v-num v-14 " data-id="bibleJsn">14&nbsp;</span><span class="v C14_14" data-id="C14_14">உங்களை வெட்கப்படுத்தும்படிக்கு நான் இவைகளை எழுதவில்லை, நீங்கள் எனக்குப் பிரியமான பிள்ளைகளென்று உங்களுக்குப் புத்திசொல்லுகிறேன்.</span>
<span class="v-num v-15 " data-id="bibleJsn">15&nbsp;</span><span class="v C14_15" data-id="C14_15">கிறிஸ்துவிற்குள் பத்தாயிரம் ஆசிரியர்கள் உங்களுக்கு இருந்தாலும், தகப்பன்மார்கள் அநேகர் உங்களுக்கு இல்லையே; கிறிஸ்து இயேசுவிற்குள் நற்செய்தியினால் நான் உங்களைப்பெற்றேன்.</span>
<span class="v-num v-16 " data-id="bibleJsn">16&nbsp;</span><span class="v C14_16" data-id="C14_16">ஆகவே, என்னைப் பின்பற்றுகிறவர்களாக இருங்கள் என்று உங்களுக்குப் புத்திசொல்லுகிறேன்.</span>
<span class="v-num v-17 " data-id="bibleJsn">17&nbsp;</span><span class="v C14_17" data-id="C14_17">இதினிமித்தமாக, எனக்குப் பிரியமும், கர்த்தருக்குள் உண்மையுமுள்ள என் குமாரனாகிய தீமோத்தேயுவை உங்களிடம் அனுப்பினேன்; நான் எங்கும் எந்தச் சபையிலும் போதித்துவருகிற பிரகாரம் கிறிஸ்துவிற்குள்ளான என் நடக்கைகளை அவன் உங்களுக்கு ஞாபகப்படுத்துவான்.</span>
<span class="v-num v-18 " data-id="bibleJsn">18&nbsp;</span><span class="v C14_18" data-id="C14_18">நான் உங்களிடத்திற்கு வருகிறதில்லை என்கிறதற்காகச் சிலர் இறுமாப்படைந்திருக்கிறார்கள்.</span>
<span class="v-num v-19 " data-id="bibleJsn">19&nbsp;</span><span class="v C14_19" data-id="C14_19">ஆனாலும் கர்த்தருக்கு விருப்பமானால் நான் சீக்கிரமாக உங்களிடத்திற்கு வந்து, இறுமாப்படைந்திருக்கிறவர்களுடைய பேச்சை அல்ல, அவர்களுடைய பெலத்தையே அறிந்துகொள்வேன்.</span>
<span class="v-num v-20 " data-id="bibleJsn">20&nbsp;</span><span class="v C14_20" data-id="C14_20">தேவனுடைய ராஜ்யம் பேச்சிலே இல்லை, பெலத்திலே உண்டாயிருக்கிறது.</span>
<span class="v-num v-21 " data-id="bibleJsn">21&nbsp;</span><span class="v C14_21" data-id="C14_21">உங்களுக்கு என்ன வேண்டும்? நான் பிரம்போடு உங்களிடம் வரவேண்டுமோ? அல்லது அன்போடும் சாந்தமுள்ள ஆவியோடும் வரவேண்டுமோ?</span>
</div>

</div><br>
<div class="footnotes">

</div>


</div></div>
</body>


</html>