<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>மாற்கு 5 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="MK.html">Chapter List</a><a class="location" href="MK.html">மாற்கு 5</a><a class="prev" href="MK4.html">&lt;</a>
<a class="home" href="../index.html">&#9776;</a> 
<a class="next" href="MK6.html">&gt;</a>
</div></div>
<div class="section chapter MK MK5 tamil_irv tam " dir="ltr" lang="tam" data-id="MK5" data-nextid="MK6" data-previd="MK4"><br>
<div class="c">5</div>
<div class="s">அசுத்தஆவிகள் பிடித்திருந்த மனிதனை சுகப்படுத்துதல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v MK5_1" data-id="MK5_1">பின்பு அவர்கள் கடலுக்கு அக்கரையில் உள்ள கதரேனருடைய நாட்டிற்கு வந்தார்கள்.</span>
<span class="v-num v-2 " data-id="bibleJsn">2&nbsp;</span><span class="v MK5_2" data-id="MK5_2">அவர் படகில் இருந்து இறங்கினவுடனே, அசுத்தஆவியுள்ள ஒரு மனிதன் கல்லறைகளில் இருந்து அவருக்கு எதிராகவந்தான்.</span>
<span class="v-num v-3 " data-id="bibleJsn">3&nbsp;</span><span class="v MK5_3" data-id="MK5_3">அவன் கல்லறைகளிலே குடியிருந்து வந்தான்; அவனைச் சங்கிலிகளினால் கட்டவும் ஒருவனுக்கும் முடியவில்லை.</span>
<span class="v-num v-4 " data-id="bibleJsn">4&nbsp;</span><span class="v MK5_4" data-id="MK5_4">அவன் பலமுறை விலங்குகளினாலும் சங்கிலிகளினாலும் கட்டப்பட்டும், சங்கிலிகளைத் தகர்த்து, விலங்குகளை உடைத்துப்போடுவான்; அவனை அடக்க ஒருவனுக்கும் முடியவில்லை.</span>
<span class="v-num v-5 " data-id="bibleJsn">5&nbsp;</span><span class="v MK5_5" data-id="MK5_5">அவன் எப்பொழுதும் இரவும் பகலும், மலைகளிலும் கல்லறைகளிலும் இருந்து, சத்தம்போட்டு, கல்லுகளினால் தன்னைத்தானே காயப்படுத்திக்கொண்டிருந்தான்.</span>
<span class="v-num v-6 " data-id="bibleJsn">6&nbsp;</span><span class="v MK5_6" data-id="MK5_6">அவன் இயேசுவைத் தூரத்திலே பார்த்தபோது, ஓடிவந்து, அவரைப் பணிந்துகொண்டு:</span>
<span class="v-num v-7 " data-id="bibleJsn">7&nbsp;</span><span class="v MK5_7" data-id="MK5_7">இயேசுவே, உன்னதமான தேவனுடைய குமாரனே, எனக்கும் உமக்கும் என்ன? என்னை வேதனைப்படுத்தவேண்டாம் என்று தேவனுடைய பெயரில் உம்மைக் கேட்டுக்கொள்ளுகிறேன் என்று அதிக சத்தமிட்டுச் சொன்னான்.</span>
<span class="v-num v-8 " data-id="bibleJsn">8&nbsp;</span><span class="v MK5_8" data-id="MK5_8">ஏனென்றால், அவர் அவனைப் பார்த்து: அசுத்தஆவியே, இந்த மனிதனைவிட்டு வெளியே போ என்று சொல்லியிருந்தார்.</span>
<span class="v-num v-9 " data-id="bibleJsn">9&nbsp;</span><span class="v MK5_9" data-id="MK5_9">அப்பொழுது அவர் அவனைப் பார்த்து: உன் பெயர் என்ன என்று கேட்டார். அதற்கு அவன்: நாங்கள் அநேகர் இருப்பதினால் என் பெயர் லேகியோன் என்று சொல்லி,</span>
<span class="v-num v-10 " data-id="bibleJsn">10&nbsp;</span><span class="v MK5_10" data-id="MK5_10">தங்களை அந்தத் திசையிலிருந்து துரத்திவிடவேண்டாம் என்று அவரை அதிகமாக வேண்டிக்கொண்டான்.</span>
<span class="v-num v-11 " data-id="bibleJsn">11&nbsp;</span><span class="v MK5_11" data-id="MK5_11">அப்பொழுது, அந்த இடத்தில் மலையின் அருகில் அநேக பன்றிகள் கூட்டமாக மேய்ந்துகொண்டிருந்தது.</span>
<span class="v-num v-12 " data-id="bibleJsn">12&nbsp;</span><span class="v MK5_12" data-id="MK5_12">அந்தப் பிசாசுகள் அவரைப் பார்த்து: பன்றிகளுக்குள்ளே போக, அவைகளுக்குள் எங்களை அனுப்பும் என்று அவரை வேண்டிக்கொண்டன.</span>
<span class="v-num v-13 " data-id="bibleJsn">13&nbsp;</span><span class="v MK5_13" data-id="MK5_13">இயேசு அவைகளுக்கு உத்தரவு கொடுத்தவுடனே, அசுத்தஆவிகள் புறப்பட்டுப் பன்றிகளுக்குள் போனது; உடனே ஏறக்குறைய இரண்டாயிரம் பன்றிகளுள்ள அந்தக்கூட்டம் உயர்ந்த மேட்டிலிருந்து ஓடி, கடலிலே பாய்ந்து, கடலில் அமிழ்ந்துபோனது.</span>
<span class="v-num v-14 " data-id="bibleJsn">14&nbsp;</span><span class="v MK5_14" data-id="MK5_14">பன்றிகளை மேய்த்தவர்கள் ஓடி, இதைப் பட்டணத்திலும் சுற்றுப்புறங்களிலும் அறிவித்தார்கள். அப்பொழுது நடந்தவைகளைப் பார்ப்பதற்காக மக்கள் புறப்பட்டு;</span>
<span class="v-num v-15 " data-id="bibleJsn">15&nbsp;</span><span class="v MK5_15" data-id="MK5_15">இயேசுவிடம் வந்து, லேகியோனாகிய பிசாசுகள் பிடித்திருந்தவன் புத்தி தெளிந்து, உடை அணிந்து, உட்கார்ந்திருப்பதைப் பார்த்து, பயந்தார்கள்.</span>
<span class="v-num v-16 " data-id="bibleJsn">16&nbsp;</span><span class="v MK5_16" data-id="MK5_16">பிசாசுகள் பிடித்திருந்தவனுக்கும் பன்றிகளுக்கும் நடந்தவைகளைப் பார்த்தவர்களும் அவர்களுக்கு விளக்கமாகச் சொன்னார்கள்.</span>
<span class="v-num v-17 " data-id="bibleJsn">17&nbsp;</span><span class="v MK5_17" data-id="MK5_17">அப்பொழுது தங்களுடைய எல்லைகளைவிட்டுப் போகவேண்டும் என்று அவரை வேண்டிக்கொண்டார்கள்.</span>
<span class="v-num v-18 " data-id="bibleJsn">18&nbsp;</span><span class="v MK5_18" data-id="MK5_18">அப்படியே அவர் படகில் ஏறும்பொழுது, பிசாசு பிடித்திருந்தவன், இயேசுவோடு வருவதற்கு தனக்கு அனுமதி கொடுக்கவேண்டும் என்று அவரை வேண்டிக்கொண்டான்.</span>
<span class="v-num v-19 " data-id="bibleJsn">19&nbsp;</span><span class="v MK5_19" data-id="MK5_19">இயேசு அவனுக்கு அனுமதி கொடுக்காமல்: நீ உன் குடும்பத்தாரிடம் உன் வீட்டிற்குப்போய், கர்த்தர் உனக்கு மனமிறங்கி, உனக்குச் செய்தவைகளை எல்லாம் அவர்களுக்குச் சொல் என்று சொன்னார்.</span>
<span class="v-num v-20 " data-id="bibleJsn">20&nbsp;</span><span class="v MK5_20" data-id="MK5_20">அப்படியே அவன்போய், இயேசு தனக்குச் செய்தவைகளை எல்லாம் தெக்கப்போலி என்னும் நாட்டில் பிரசித்தப்படுத்தினான்; எல்லோரும் ஆச்சரியப்பட்டார்கள்.</span>
</div>
<div class="s">மரித்த சிறுமியும், வியாதியுள்ள பெண்ணும்</div>
<div class="p">
<span class="v-num v-21 " data-id="bibleJsn">21&nbsp;</span><span class="v MK5_21" data-id="MK5_21">இயேசு படகில் ஏறி மறுபடியும் இக்கரைக்கு வந்து, கடலோரத்தில் இருந்தபோது, அநேக மக்கள் அவரிடம் கூடிவந்தார்கள்.</span>
<span class="v-num v-22 " data-id="bibleJsn">22&nbsp;</span><span class="v MK5_22" data-id="MK5_22">அப்பொழுது, ஜெப ஆலயத்தலைவரில் ஒருவனாகிய யவீரு என்பவன் வந்து, அவரைப் பார்த்தவுடனே, அவர் பாதத்தில் விழுந்து:</span>
<span class="v-num v-23 " data-id="bibleJsn">23&nbsp;</span><span class="v MK5_23" data-id="MK5_23">என் மகள் மரணவேதனைப்படுகிறாள், அவள் சுகமடைய, நீர் வந்து, அவள்மேல் உமது கரங்களை வையும், அப்பொழுது பிழைப்பாள் என்று அவரை அதிகமாக வேண்டிக்கொண்டான்.</span>
<span class="v-num v-24 " data-id="bibleJsn">24&nbsp;</span><span class="v MK5_24" data-id="MK5_24">அவர் அவனோடுகூட போனார். அநேக மக்கள் அவருக்குப் பின்னேசென்று, அவரை நெருக்கினார்கள்.</span>
<span class="v-num v-25 " data-id="bibleJsn">25&nbsp;</span><span class="v MK5_25" data-id="MK5_25">அப்பொழுது பன்னிரண்டு வருடங்களாக இரத்தப்போக்கினாலே அவதிப்பட்ட ஒரு பெண்,</span>
<span class="v-num v-26 " data-id="bibleJsn">26&nbsp;</span><span class="v MK5_26" data-id="MK5_26">அநேக வைத்தியர்களால் அதிகமாக வருத்தப்பட்டு, தன்னிடம் இருந்த எல்லாவற்றையும் செலவு செய்தும், கொஞ்சம்கூட குணமாகாமல் அதிகமாக வருத்தப்படுகிறபொழுது,</span>
<span class="v-num v-27 " data-id="bibleJsn">27&nbsp;</span><span class="v MK5_27" data-id="MK5_27">இயேசுவைப்பற்றிக் கேள்விப்பட்டு: நான் அவருடைய ஆடையையாவது தொட்டால் சுகம் பெறுவேன் என்று சொல்லி;</span>
<span class="v-num v-28 " data-id="bibleJsn">28&nbsp;</span><span class="v MK5_28" data-id="MK5_28">மக்கள் கூட்டத்தின் உள்ளே அவருக்குப் பின்பக்கத்தில் வந்து, அவருடைய ஆடையைத் தொட்டாள்.</span>
<span class="v-num v-29 " data-id="bibleJsn">29&nbsp;</span><span class="v MK5_29" data-id="MK5_29">உடனே அவளுடைய இரத்தப்போக்கு நின்றுபோனது; அந்த வேதனை நீங்கி சுகம் பெற்றதை அவள் தன் சரீரத்தில் உணர்ந்தாள்.</span>
<span class="v-num v-30 " data-id="bibleJsn">30&nbsp;</span><span class="v MK5_30" data-id="MK5_30">உடனே இயேசு தம்மிடம் இருந்து வல்லமை புறப்பட்டுப் போனதைத் தமக்குள் அறிந்து, மக்கள்கூட்டத்தில் திரும்பி: என் ஆடைகளைத் தொட்டது யார் என்று கேட்டார்.</span>
<span class="v-num v-31 " data-id="bibleJsn">31&nbsp;</span><span class="v MK5_31" data-id="MK5_31">அவருடைய சீடர்கள் அவரைப் பார்த்து: அநேக மக்கள் உம்மை நெருக்கிக்கொண்டிருக்கிறதை நீர் பார்த்தும், என்னைத் தொட்டது யார் என்று கேட்கிறீரே என்றார்கள்.</span>
<span class="v-num v-32 " data-id="bibleJsn">32&nbsp;</span><span class="v MK5_32" data-id="MK5_32">இதைச் செய்தவளைப் பார்க்க அவர் சுற்றிலும் பார்த்தார்.</span>
<span class="v-num v-33 " data-id="bibleJsn">33&nbsp;</span><span class="v MK5_33" data-id="MK5_33">தன்னிடம் நடந்ததை அறிந்த அந்தப் பெண் பயந்து, நடுங்கி, அவர் முன்பாக வந்து விழுந்து, உண்மைகளை எல்லாம் அவருக்குச் சொன்னாள்.</span>
<span class="v-num v-34 " data-id="bibleJsn">34&nbsp;</span><span class="v MK5_34" data-id="MK5_34">அவர் அவளைப் பார்த்து: மகளே, உன் விசுவாசம் உன்னை இரட்சித்தது, நீ சமாதானத்தோடு போய், உன் வேதனை நீங்கி, சுகமாக இரு என்றார்.</span>
<span class="v-num v-35 " data-id="bibleJsn">35&nbsp;</span><span class="v MK5_35" data-id="MK5_35">அவர் இப்படிப் பேசிக்கொண்டிருக்கும்போது, ஜெப ஆலயத்தலைவனுடைய வீட்டிலிருந்து சிலர் வந்து: உம்முடைய மகள் மரித்துப்போனாள், இனி ஏன் போதகரை வருத்தப்படுத்துகிறாய் என்றார்கள்.</span>
<span class="v-num v-36 " data-id="bibleJsn">36&nbsp;</span><span class="v MK5_36" data-id="MK5_36">அவர்கள் சொன்ன வார்த்தையை இயேசு கேட்டவுடனே, ஜெப ஆலயத்தலைவனைப் பார்த்து: பயப்படாதே, விசுவாசம் உள்ளவனாக இரு என்று சொல்லி;</span>
<span class="v-num v-37 " data-id="bibleJsn">37&nbsp;</span><span class="v MK5_37" data-id="MK5_37">வேறுயாரையும் தம்மோடு சேர்த்துக்கொள்ளாமல், பேதுருவையும், யாக்கோபையும், யாக்கோபின் சகோதரன் யோவானையும் தம்மோடு கூட்டிக்கொண்டுபோனார்;</span>
<span class="v-num v-38 " data-id="bibleJsn">38&nbsp;</span><span class="v MK5_38" data-id="MK5_38">ஜெப ஆலயத்தலைவனுடைய வீட்டிற்கு வந்து, அங்கே சத்தமிடுகிற மக்களையும் மிகவும் அழுது புலம்புகிறவர்களையும் கண்டு,</span>
<span class="v-num v-39 " data-id="bibleJsn">39&nbsp;</span><span class="v MK5_39" data-id="MK5_39">உள்ளே சென்று: நீங்கள் சத்தமிட்டு அழுகிறது ஏன்? பிள்ளை மரிக்கவில்லை, தூங்கிக்கொண்டிருக்கிறாள் என்றார்.</span>
<span class="v-num v-40 " data-id="bibleJsn">40&nbsp;</span><span class="v MK5_40" data-id="MK5_40">அதற்காக அவரைப் பார்த்து சிரித்தார்கள். எல்லோரையும் அவர் வெளியே அனுப்பிவிட்டு, பிள்ளையின் தகப்பனையும் தாயையும் தம்மோடு வந்தவர்களையும் அழைத்துக்கொண்டு, பிள்ளை இருந்த அறைக்குள் சென்று,</span>
<span class="v-num v-41 " data-id="bibleJsn">41&nbsp;</span><span class="v MK5_41" data-id="MK5_41">பிள்ளையின் கையைப் பிடித்து: தலீத்தாகூமி என்றார்; அதற்கு; சிறுபெண்ணே எழுந்திரு என்று உனக்குச் சொல்லுகிறேன் என்று அர்த்தம்.</span>
<span class="v-num v-42 " data-id="bibleJsn">42&nbsp;</span><span class="v MK5_42" data-id="MK5_42">உடனே சிறுபெண் எழுந்து நடந்தாள்; அவள் பன்னிரண்டு வயதுள்ளவளாக இருந்தாள். அவர்கள் அனைவரும் மிகுந்த ஆச்சரியப்பட்டுப் பிரமித்தார்கள்.</span>
<span class="v-num v-43 " data-id="bibleJsn">43&nbsp;</span><span class="v MK5_43" data-id="MK5_43">அதை ஒருவருக்கும் சொல்லவேண்டாம் என்று அவர்களுக்கு உறுதியாகக் கட்டளையிட்டு, அவளுக்குச் சாப்பிடுவதற்கு ஏதாவது கொடுங்கள் என்று சொன்னார்.</span>
</div>

</div><br>
<div class="footnotes">

</div>


</div></div>
</body>


</html>