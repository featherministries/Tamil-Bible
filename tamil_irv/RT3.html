<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ரூத் 3 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="RT.html">Chapter List</a><a class="location" href="RT.html">ரூத் 3</a><a class="prev" href="RT2.html">&lt;</a>
<a class="home" href="../index.html">&#9776;</a> 
<a class="next" href="RT4.html">&gt;</a>
</div></div>
<div class="section chapter RT RT3 tamil_irv tam " dir="ltr" lang="tam" data-id="RT3" data-nextid="RT4" data-previd="RT2"><br>
<div class="c">3</div>
<div class="s">கோதுமைக் களத்தில் ரூத்தும் போவாசும்</div>
<div class="p">
<span class="v-num v-1 " data-id="bibleJsn">1&nbsp;</span><span class="v RT3_1" data-id="RT3_1">பின்பு அவள் மாமியாராகிய நகோமி அவளை நோக்கி: என் மகளே, நீ சுகமாக வாழ்ந்திருக்கும்படி நான் உனக்கு சவுக்கியத்தைத் தேடாமல் இருப்பேனோ?</span>
<span class="v-num v-2 " data-id="bibleJsn">2&nbsp;</span><span class="v RT3_2" data-id="RT3_2">நீ போவாசின் வேலைக்காரிகளோடு இருந்தாயே, அவன் நம்முடைய உறவின் முறையான் அல்லவா? இதோ, அவன் இன்று இரவு களத்திலே வாற்கோதுமை தூற்றுவான்.</span>
<span class="v-num v-3 " data-id="bibleJsn">3&nbsp;</span><span class="v RT3_3" data-id="RT3_3">நீ குளித்து, எண்ணெய் பூசி, உன்னுடைய ஆடைகளை உடுத்திக்கொண்டு, அந்தக் களத்திற்குப்போ; அந்த மனிதன் சாப்பிட்டுக் குடித்து முடிக்கும்வரைக்கும் அவனுடைய கண்களுக்கு எதிர்ப்படாமல் இரு.</span>
<span class="v-num v-4 " data-id="bibleJsn">4&nbsp;</span><span class="v RT3_4" data-id="RT3_4">அவன் படுத்துக்கொண்டபின்பு, அவன் படுத்திருக்கும் இடத்தை நீ பார்த்து போய், அவனுடைய கால்களின்மேல் மூடியிருக்கிற போர்வையை விலக்கி நீ படுத்துக்கொள்; அப்பொழுது நீ செய்யவேண்டியது என்னவென்று அவன் உனக்குச் சொல்லுவான் என்றாள்.</span>
<span class="v-num v-5 " data-id="bibleJsn">5&nbsp;</span><span class="v RT3_5" data-id="RT3_5">இதற்கு அவள்: நீர் எனக்குச் சொன்னபடியெல்லாம் செய்வேன் என்றாள்.</span>
<span class="v-num v-6 " data-id="bibleJsn">6&nbsp;</span><span class="v RT3_6" data-id="RT3_6">அவள் களத்திற்குப்போய், தன் மாமியார் தனக்குச் சொன்னபடியெல்லாம் செய்தாள்.</span>
<span class="v-num v-7 " data-id="bibleJsn">7&nbsp;</span><span class="v RT3_7" data-id="RT3_7">போவாஸ் சாப்பிட்டுக் குடித்து, மகிழ்ச்சியாக இருந்து, ஒரு அம்பாரத்தின் அடியிலே வந்து படுத்துக்கொண்டான். அப்பொழுது அவள்: மெதுவாகச்சென்று, அவனுடைய கால்களின்மேல் மூடியிருக்கிற போர்வையை விலக்கிப் படுத்துக்கொண்டாள்.</span>
<span class="v-num v-8 " data-id="bibleJsn">8&nbsp;</span><span class="v RT3_8" data-id="RT3_8">நடுஇரவிலே, அந்த மனிதன் திடுக்கிட்டுத் திரும்பி, ஒரு பெண் தன்னுடைய பாதத்தின் அருகிலே படுத்திருக்கிறதைக் கண்டு,</span>
<span class="v-num v-9 " data-id="bibleJsn">9&nbsp;</span><span class="v RT3_9" data-id="RT3_9">நீ யார் என்று கேட்டான்; அவள், நான் உம்முடைய அடியாளாகிய ரூத்; நீர் உம்முடைய அடியாள்மேல் உம்முடைய போர்வையை விரியும்; நீர் உறவினன் என்றாள்.</span>
<span class="v-num v-10 " data-id="bibleJsn">10&nbsp;</span><span class="v RT3_10" data-id="RT3_10">அதற்கு அவன்: மகளே, நீ கர்த்தரால் ஆசீர்வதிக்கப்படுவாயாக; நீ ஏழைகளும் பணக்காரர்களுமான வாலிபர்களின் பின்னே போகாததினால், உன்னுடைய முந்தின நற்குணத்தைவிட உன்னுடைய பிந்தின நற்குணம் உத்தமமாக இருக்கிறது.</span>
<span class="v-num v-11 " data-id="bibleJsn">11&nbsp;</span><span class="v RT3_11" data-id="RT3_11">இப்போதும் மகளே, நீ பயப்படாதே; உனக்கு வேண்டியபடியெல்லாம் செய்வேன்; நீ குணசாலி என்பதை என் மக்களாகிய ஊரார் எல்லோரும் அறிவார்கள்.</span>
<span class="v-num v-12 " data-id="bibleJsn">12&nbsp;</span><span class="v RT3_12" data-id="RT3_12">நான் உறவினன் என்பது உண்மைதான்; ஆனாலும் என்னைவிட நெருங்கின உறவினன் ஒருவன் இருக்கிறான்.</span>
<span class="v-num v-13 " data-id="bibleJsn">13&nbsp;</span><span class="v RT3_13" data-id="RT3_13">இன்று இரவு தங்கியிரு; நாளைக்கு அவன் உன்னை உறவின்முறைப்படித் திருமணம்செய்யச் சம்மதித்தால் நல்லது, அவன் திருமணம் செய்யட்டும்; அவன் உன்னைத் திருமணம்செய்ய விருப்பமில்லாதிருந்தால் நான் உன்னை உறவின்முறைப்படித் திருமணம்செய்வேன் என்று கர்த்தருடைய ஜீவனைக்கொண்டு ஆணையிடுகிறேன்; விடியற்காலம்வரை படுத்துக்கொண்டிரு என்றான்.</span>
<span class="v-num v-14 " data-id="bibleJsn">14&nbsp;</span><span class="v RT3_14" data-id="RT3_14">அவள் விடியற்காலம்வரைக்கும் அவனுடைய பாதத்தின் அருகே படுத்திருந்து, களத்திற்கு ஒரு பெண் வந்ததாக ஒருவருக்கும் தெரிவிக்கவேண்டாம் என்று அவன் சொல்லியிருந்தபடியால், ஒருவர் முகம் ஒருவருக்குத் தெரிவதற்கு முன்னே எழுந்திருந்தாள்.</span>
<span class="v-num v-15 " data-id="bibleJsn">15&nbsp;</span><span class="v RT3_15" data-id="RT3_15">அவன் அவளை நோக்கி: நீ போர்த்துக்கொண்டிருக்கிற போர்வையை விரித்துப்பிடி என்றான்; அவள் அதைப்பிடித்தபோது, அவன் அதிலே ஆறுபடி வாற்கோதுமையை அளந்துபோட்டு, அவள்மேல் தூக்கிவிட்டு, பட்டணத்திற்குப் புறப்பட்டுவந்தான்.</span>
<span class="v-num v-16 " data-id="bibleJsn">16&nbsp;</span><span class="v RT3_16" data-id="RT3_16">அவள் தன் மாமியாரிடம் வந்தபோது, அவள்: என் மகளே, உன் செய்தி என்ன என்று கேட்டாள்; அப்பொழுது அவள்: அந்த மனிதன் தனக்குச் செய்தவைகளையெல்லாம் அவளுக்கு விவரித்துச் சொன்னாள்.</span>
<span class="v-num v-17 " data-id="bibleJsn">17&nbsp;</span><span class="v RT3_17" data-id="RT3_17">மேலும் அவர், நீ உன் மாமியாரிடத்திற்கு வெறுமையாகப் போகவேண்டாம் என்று சொல்லி, இந்த ஆறுபடி வாற்கோதுமையை எனக்குக் கொடுத்தார் என்றாள்.</span>
<span class="v-num v-18 " data-id="bibleJsn">18&nbsp;</span><span class="v RT3_18" data-id="RT3_18">அப்பொழுது அவள்: என் மகளே, இந்தக் காரியம் என்னவாக முடியும் என்று நீ அறியும்வரை பொறுமையாக இரு; அந்த மனிதன் இன்றைக்கு இந்தக் காரியத்தைச் செய்து முடிக்கும்முன் ஓயமாட்டான் என்றாள்.</span>
</div>

</div><br>
<div class="footnotes">

</div>


</div></div>
</body>


</html>