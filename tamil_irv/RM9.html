<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ரோமர் 9 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="RM.html">Chapter List</a><a class="location" href="RM.html">ரோமர் 9</a><a class="prev" href="RM8.html">&lt;</a>
<a class="home" href="../index.html">&#9776;</a> 
<a class="next" href="RM10.html">&gt;</a>
</div></div>
<div class="section chapter RM RM9 tamil_irv tam " dir="ltr" lang="tam" data-id="RM9" data-nextid="RM10" data-previd="RM8"><br>
<div class="c">9</div>
<div class="s">யூதர்களுக்காக பவுலின் வேதனை</div>
<div class="p">
<span class="v-num v-1 " data-id="bibleJsn">1&nbsp;</span><span class="v RM9_1" data-id="RM9_1">எனக்கு அதிக துக்கமும் இடைவிடாத மனவேதனையும் உண்டாயிருக்கிறது;</span>
<span class="v-num v-2 " data-id="bibleJsn">2&nbsp;</span><span class="v RM9_2" data-id="RM9_2">நான் சொல்லுகிறது பொய்யல்ல, கிறிஸ்துவிற்குள் உண்மையைச் சொல்லுகிறேன் என்று பரிசுத்த ஆவியானவருக்குள் என் மனச்சாட்சியும் எனக்குச் சாட்சியாக இருக்கிறது.</span>
<span class="v-num v-3 " data-id="bibleJsn">3&nbsp;</span><span class="v RM9_3" data-id="RM9_3">சரீரத்தின்படி என் இனத்தைச் சேர்ந்த என் சகோதரர்களுக்குப் பதிலாக நானே கிறிஸ்துவைவிட்டுச் சபிக்கப்பட்டவனாகவேண்டுமென்று விரும்புவேனே.</span>
<span class="v-num v-4 " data-id="bibleJsn">4&nbsp;</span><span class="v RM9_4" data-id="RM9_4">அவர்கள் இஸ்ரவேலர்களே; புத்திரசுவிகாரமும், மகிமையும், உடன்படிக்கைகளும், நியாயப்பிரமாணமும், தேவ ஆராதனையும், வாக்குத்தத்தங்களும் அவர்களுடையவைகளே;</span>
<span class="v-num v-5 " data-id="bibleJsn">5&nbsp;</span><span class="v RM9_5" data-id="RM9_5">முற்பிதாக்கள் அவர்களுடையவர்களே; சரீரத்தின்படி கிறிஸ்துவும் அவர்களில் பிறந்தாரே, இவர் என்றென்றைக்கும் ஸ்தோத்திரிக்கப்பட்ட எல்லாவற்றிற்கும் மேலான தேவன். ஆமென்.</span>
<span class="v-num v-6 " data-id="bibleJsn">6&nbsp;</span><span class="v RM9_6" data-id="RM9_6">தேவவசனம் நிறைவேறாமல்போனது என்று சொல்லக்கூடாது; ஏனென்றால், இஸ்ரவேல் வம்சத்தார் எல்லோரும் இஸ்ரவேலர் இல்லையே.</span>
<span class="v-num v-7 " data-id="bibleJsn">7&nbsp;</span><span class="v RM9_7" data-id="RM9_7">அவர்கள் ஆபிரகாமின் வம்சத்தினராக இருந்தாலும் அனைவரும் பிள்ளைகள் அல்லவே; ஈசாக்கினிடம் உன் வம்சம் விளங்கும் என்று சொல்லியிருக்கிறதே.</span>
<span class="v-num v-8 " data-id="bibleJsn">8&nbsp;</span><span class="v RM9_8" data-id="RM9_8">அது எப்படியென்றால், சரீரத்தின்படி பிள்ளைகள் ஆனவர்கள் தேவனுடைய பிள்ளைகள் அல்லவே, வாக்குத்தத்தத்தின்படி பிள்ளைகள் ஆனவர்களே அந்த வம்சம் என்று எண்ணப்படுகிறார்கள்.</span>
<span class="v-num v-9 " data-id="bibleJsn">9&nbsp;</span><span class="v RM9_9" data-id="RM9_9">அந்த வாக்குத்தத்தமான வார்த்தையாவது: குறித்த காலத்திலே வருவேன், அப்பொழுது சாராள் ஒரு மகனைப் பெறுவாள் என்பதே.</span>
<span class="v-num v-10 " data-id="bibleJsn">10&nbsp;</span><span class="v RM9_10" data-id="RM9_10">இதுமட்டுமல்லாமல், நம்முடைய முற்பிதாவாகிய ஈசாக்கு என்னும் ஒருவனாலே ரெபெக்காள் கர்ப்பவதியானபோது,</span>
<span class="v-num v-11 " data-id="bibleJsn">11&nbsp;</span><span class="v RM9_11" data-id="RM9_11">குழந்தைகள் இன்னும் பிறக்காமலும், நன்மை தீமை ஒன்றும் செய்யாமல் இருக்கும்போது, தேவனுடைய தெரிந்துகொள்ளுதலின்படி இருக்கிற அவருடைய தீர்மானம், செயல்களினாலே நிலைநிற்காமல் அழைக்கிறவராலே நிலைநிற்கும்படி,</span>
<span class="v-num v-12 " data-id="bibleJsn">12&nbsp;</span><span class="v RM9_12" data-id="RM9_12">மூத்தவன், இளையவனுக்கு ஊழியம் செய்வான் என்று அவளுக்கு சொல்லப்பட்டது.</span>
<span class="v-num v-13 " data-id="bibleJsn">13&nbsp;</span><span class="v RM9_13" data-id="RM9_13">அப்படியே, யாக்கோபை நேசித்து, ஏசாவை வெறுத்தேன் என்றும் எழுதியிருக்கிறது.</span>
<span class="v-num v-14 " data-id="bibleJsn">14&nbsp;</span><span class="v RM9_14" data-id="RM9_14">ஆகவே, நாம் என்னசொல்லுவோம்? தேவனிடத்திலே அநீதி உண்டென்று சொல்லலாமா? சொல்லக்கூடாதே.</span>
<span class="v-num v-15 " data-id="bibleJsn">15&nbsp;</span><span class="v RM9_15" data-id="RM9_15">அவர் மோசேயைப் பார்த்து: எவன்மேல் இரக்கமாக இருக்க விருப்பமாக இருப்பேனோ அவன்மேல் இரக்கமாக இருப்பேன், எவன்மேல் உருக்கமாக இருக்க விருப்பமாக இருப்பேனோ அவன்மேல் உருக்கமாக இருப்பேன் என்றார்.</span>
<span class="v-num v-16 " data-id="bibleJsn">16&nbsp;</span><span class="v RM9_16" data-id="RM9_16">ஆகவே, விரும்புகிறவனாலும் இல்லை, ஓடுகிறவனாலும் இல்லை, இரங்குகிற தேவனாலே ஆகும்.</span>
<span class="v-num v-17 " data-id="bibleJsn">17&nbsp;</span><span class="v RM9_17" data-id="RM9_17">மேலும் என்னுடைய வல்லமையை உன்னிடம் காண்பிப்பதற்காகவும், என்னுடைய பெயர் பூமியில் எங்கும் பிரசித்தமடைவதற்காகவும், உன்னை நிலைநிறுத்தினேன் என்று பார்வோனோடு சொன்னதாக வேதத்தில் சொல்லியிருக்கிறது.</span>
<span class="v-num v-18 " data-id="bibleJsn">18&nbsp;</span><span class="v RM9_18" data-id="RM9_18">எனவே, எவன்மேல் இரக்கமாக இருக்க விருப்பாமாக இருக்கிறாரோ அவன்மேல் இரக்கமாக இருக்கிறார், எவனைக் கடினப்படுத்த விருப்பமாக இருக்கிறாரோ அவனைக் கடினப்படுத்துகிறார்.</span>
<span class="v-num v-19 " data-id="bibleJsn">19&nbsp;</span><span class="v RM9_19" data-id="RM9_19">அப்படியானால், அவர் இன்னும் ஏன் குற்றம் கண்டுபிடிக்கிறார்? அவருடைய விருப்பத்திற்கு எதிர்த்து நிற்பவன் யார்? என்று என்னோடு சொல்லுவாய்.</span>
<span class="v-num v-20 " data-id="bibleJsn">20&nbsp;</span><span class="v RM9_20" data-id="RM9_20">அப்படியானால், மனிதனே, தேவனோடு எதிர்த்து வாக்குவாதம் செய்கிற நீ யார்? உருவாக்கப்பட்ட பொருள் உருவாக்கினவனைப் பார்த்து: நீ என்னை ஏன் இப்படி உருவாக்கினாய் என்று சொல்லலாமா?</span>
<span class="v-num v-21 " data-id="bibleJsn">21&nbsp;</span><span class="v RM9_21" data-id="RM9_21">மிதிக்கப்பட்ட ஒரே களிமண்ணினாலே குயவன் ஒரு பாத்திரத்தைக் கனமான காரியத்திற்காகவும், ஒரு பாத்திரத்தைக் கனவீனமான காரியத்திற்காகவும் செய்கிறதற்கு மண்ணின்மேல் அவனுக்கு அதிகாரம் இல்லையோ?</span>
<span class="v-num v-22 " data-id="bibleJsn">22&nbsp;</span><span class="v RM9_22" data-id="RM9_22">தேவன் தமது கோபத்தைக் காண்பிக்கவும், தமது வல்லமையைத் தெரிவிக்கவும்,</span>
<span class="v-num v-23 " data-id="bibleJsn">23&nbsp;</span><span class="v RM9_23" data-id="RM9_23">தாம் மகிமைக்காக ஆயத்தம்பண்ணின கிருபா பாத்திரங்கள்மேல் தம்முடைய மகிமையின் செல்வத்தைத் தெரியப்படுத்தவும் விருப்பமாக, அழிவிற்கு ஆயத்தம்பண்ணப்பட்ட கோபத்தின் தண்டனையின் பாத்திரங்கள்மேல் மிகவும் நீடிய சாந்தத்தோடு பொறுமையாக இருந்தால் உனக்கு என்ன?</span>
<span class="v-num v-24 " data-id="bibleJsn">24&nbsp;</span><span class="v RM9_24" data-id="RM9_24">அவர் யூதர்களிலிருந்து மட்டுமல்ல, யூதரல்லாத மக்களிடமிருந்து நம்மை அழைத்திருக்கிறாரே.</span>
<span class="v-num v-25 " data-id="bibleJsn">25&nbsp;</span><span class="v RM9_25" data-id="RM9_25">அந்தப்படி: எனக்கு மக்களாக இல்லாதவர்களை என்னுடைய மக்கள் என்றும், நேசிக்கப்படாமல் இருந்தவளை நேசிக்கப்பட்டவள் என்றும் சொல்லி அழைப்பேன்.</span>
<span class="v-num v-26 " data-id="bibleJsn">26&nbsp;</span><span class="v RM9_26" data-id="RM9_26">நீங்கள் என்னுடைய மக்கள் இல்லை என்று அவர்களுக்குச் சொல்லப்பட்ட இடத்திலே அவர்கள் ஜீவனுள்ள தேவனுடைய பிள்ளைகள் எனப்படுவார்கள் என்று ஓசியாவின் தீர்க்கதரிசனத்தில் சொல்லியிருக்கிறது.</span>
<span class="v-num v-27 " data-id="bibleJsn">27&nbsp;</span><span class="v RM9_27" data-id="RM9_27">அல்லாமலும் இஸ்ரவேல் மக்களுடைய எண்ணிக்கை கடற்கரை மணலைப்போல இருந்தாலும், மீதியாக இருப்பவர்கள்மட்டும் இரட்சிக்கப்படுவார்கள் என்றும்;</span>
<span class="v-num v-28 " data-id="bibleJsn">28&nbsp;</span><span class="v RM9_28" data-id="RM9_28">அவர் நீதியோடு சீக்கிரமாகத் தம்முடைய காரியத்தை நிறைவேற்றுவார்; கர்த்தர் பூமியிலே சீக்கிரமாகவே காரியத்தை நிறைவேற்றி முடிப்பார் என்றும், ஏசாயா இஸ்ரவேலரைக்குறித்துச் சொல்லுகிறான்.</span>
<span class="v-num v-29 " data-id="bibleJsn">29&nbsp;</span><span class="v RM9_29" data-id="RM9_29">அல்லாமலும் ஏசாயா முன்பே சொன்னபடி: சேனைகளின் கர்த்தர் நமக்குள்ளே ஒரு வம்சத்தைக்கூட மீதியாக வைக்காமல் இருந்தாரானால் நாம் சோதோமைப்போலாகி கொமோராவைப்போல இருந்திருப்போம்.</span>
</div>
<div class="s">இஸ்ரவேலர்களின் அவிசுவாசம்</div>
<div class="p">
<span class="v-num v-30 " data-id="bibleJsn">30&nbsp;</span><span class="v RM9_30" data-id="RM9_30">இப்படியிருக்க நாம் என்னசொல்லுவோம்? நீதியைத் தேடாத யூதரல்லாத மக்கள் நீதியை அடைந்தார்கள்; அது விசுவாசத்தினால் உண்டாகும் நீதியே.</span>
<span class="v-num v-31 " data-id="bibleJsn">31&nbsp;</span><span class="v RM9_31" data-id="RM9_31">நீதிப்பிரமாணத்தைத் தேடின இஸ்ரவேலரோ நீதிப்பிரமாணத்தை அடையவில்லை.</span>
<span class="v-num v-32 " data-id="bibleJsn">32&nbsp;</span><span class="v RM9_32" data-id="RM9_32">ஏனென்றால், அவர்கள் விசுவாசத்தினாலே அதைத் தேடாமல், நியாயப்பிரமாணத்தின் செயல்களினாலே தேடினதினால் அதை அடையவில்லை; இடறுதற்கான கல்லில் இடறினார்கள்.</span>
<span class="v-num v-33 " data-id="bibleJsn">33&nbsp;</span><span class="v RM9_33" data-id="RM9_33">இதோ, இடறுதற்கான கல்லையும், தவறுகிறதற்கான கன்மலையையும், சீயோனில் வைக்கிறேன்; அவரிடம் விசுவாசமாக இருப்பவன் எவனோ அவன் வெட்கப்படுவதில்லை என்று எழுதியிருக்கிறபடி நடந்தது.</span>
</div>

</div><br>
<div class="footnotes">

</div>


</div></div>
</body>


</html>