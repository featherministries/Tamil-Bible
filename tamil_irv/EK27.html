<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>எசேக்கியேல் 27 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="EK.html">Chapter List</a><a class="location" href="EK.html">எசேக்கியேல் 27</a><a class="prev" href="EK26.html">&lt;</a>
<a class="home" href="../index.html">&#9776;</a> 
<a class="next" href="EK28.html">&gt;</a>
</div></div>
<div class="section chapter EK EK27 tamil_irv tam " dir="ltr" lang="tam" data-id="EK27" data-nextid="EK28" data-previd="EK26"><br>
<div class="c">27</div>
<div class="s">தீருவுக்கான புலம்பல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v EK27_1" data-id="EK27_1">கர்த்தருடைய வார்த்தை எனக்கு உண்டாகி அவர்:</span>
<span class="v-num v-2 " data-id="bibleJsn">2&nbsp;</span><span class="v EK27_2" data-id="EK27_2">மனுபுத்திரனாகிய நீ இப்போது தீருவின் பெயரிலே புலம்பி,</span>
<span class="v-num v-3 " data-id="bibleJsn">3&nbsp;</span><span class="v EK27_3" data-id="EK27_3">கடற்கரை ஓரத்திலே குடியிருந்து, அநேகம் தீவுகளின் மக்களுடன் வியாபாரம்செய்கிற தீருவை நோக்கி: கர்த்தராகிய ஆண்டவர் சொல்லுகிறது என்னவென்றால், தீருவே, நீ உன்னைப் பூரண அழகுள்ளவள் என்கிறாய்.</span>
<span class="v-num v-4 " data-id="bibleJsn">4&nbsp;</span><span class="v EK27_4" data-id="EK27_4">கடல்களின் மையத்திலே உன்னுடைய எல்லைகள் இருக்கிறது; உன்னைக் கட்டினவர்கள் உன்னைப் பூரணவடிவாகக் கட்டினார்கள்.</span>
<span class="v-num v-5 " data-id="bibleJsn">5&nbsp;</span><span class="v EK27_5" data-id="EK27_5">சேனீரிலிருந்து வந்த தேவதாருமரத்தால் உன்னுடைய கப்பற் பலகைகளைச் செய்தார்கள்; பாய்மரங்களைச் செய்யும்படி லீபனோனிலிருந்து கேதுருமரங்களைக் கொண்டுவந்தார்கள்.</span>
<span class="v-num v-6 " data-id="bibleJsn">6&nbsp;</span><span class="v EK27_6" data-id="EK27_6">பாசானின் கர்வாலிமரங்களினாலே உன்னுடைய துடுப்புகளைச் செய்தார்கள்; கித்தீம் தீவுகளிலிருந்து வந்த ஆஷூர் மரத்தால் உன்னுடைய தளங்களை செய்து, அதிலே யானைத்தந்தம் பதித்திருந்தார்கள்.</span>
<span class="v-num v-7 " data-id="bibleJsn">7&nbsp;</span><span class="v EK27_7" data-id="EK27_7">எகிப்திலிருந்து வந்த சித்திரத்தையலுள்ள சணல்நூல் புடவை நீ விரித்த பாயாக இருந்தது; எலீசா தீவுகளின் இளநீலமும் இளஞ்சிவப்பு உன்னுடைய திரைச்சீலையாக இருந்தது.</span>
<span class="v-num v-8 " data-id="bibleJsn">8&nbsp;</span><span class="v EK27_8" data-id="EK27_8">சீதோன் அர்வாத் என்னும் பட்டணங்களின் குடிகள் உனக்குத் துடுப்பு போடுகிறவர்களாக இருந்தார்கள். தீருவே, உன்னிடத்திலிருந்த உன்னுடைய அறிஞர்கள் உன்னுடைய மாலுமிகளாக இருந்தார்கள்.</span>
<span class="v-num v-9 " data-id="bibleJsn">9&nbsp;</span><span class="v EK27_9" data-id="EK27_9">கேபாரின் முதியோரும் அதனுடைய அறிஞர்களும் உன்னில் பழுதுபார்க்கும் வேலை செய்கிறவர்களாக இருந்தார்கள்; கடலின் எல்லா கப்பல்களும் அவைகளிலுள்ள கப்பற்காரர்களும் உன்னுடன் தொழில்துறை வியாபாரம் செய்கிறதற்காக உன்னிடத்தில் இருந்தார்கள்.</span>
<span class="v-num v-10 " data-id="bibleJsn">10&nbsp;</span><span class="v EK27_10" data-id="EK27_10">பெர்சியர்களும், லூதியர்களும், பூத்தியர்களும் உன்னுடைய படையில் போர்வீரர்களாக இருந்து உனக்குள் கேடகமும் தலைகவசமும் தூக்கிவைத்து, உன்னை அலங்கரித்தார்கள்.</span>
<span class="v-num v-11 " data-id="bibleJsn">11&nbsp;</span><span class="v EK27_11" data-id="EK27_11">அர்வாத்திரர்கள் உன்னுடைய படைவீர ர்களும் உன்னுடைய மதில்கள்மேல் சுற்றிலும், கம்மாத்தியர்கள் உன்னுடைய மதில்களிலும் இருந்தார்கள்; இவர்கள் உன்னுடைய மதில்கள்மேல் சுற்றிலும் தங்களுடைய கேடயங்களைத் தூக்கிவைத்து, உன்னுடைய வடிவத்தைப் பூரணப்படுத்தினார்கள்.</span>
<span class="v-num v-12 " data-id="bibleJsn">12&nbsp;</span><span class="v EK27_12" data-id="EK27_12">எல்லாவித அதிகமான பொருள்களினாலும் தர்ஷீஸ் ஊரைச்சேர்ந்தவர்கள் உன்னுடன் வியாபாரம் செய்தார்கள்; வெள்ளியையும் இரும்பையும் தகரத்தையும் ஈயத்தையும் உன்னுடைய சந்தைகளில் விற்க வந்தார்கள்.</span>
<span class="v-num v-13 " data-id="bibleJsn">13&nbsp;</span><span class="v EK27_13" data-id="EK27_13">யாவான், தூபால், மேசேக் என்னும் இனத்தார்கள் உன்னுடைய வியாபாரிகளாக இருந்து, மனிதர்களையும் வெண்கலப் பாத்திரங்களையும் உன்னுடைய தொழில்துறைக்குக் கொண்டுவந்தார்கள்.</span>
<span class="v-num v-14 " data-id="bibleJsn">14&nbsp;</span><span class="v EK27_14" data-id="EK27_14">தொகர்மா நகரத்தார்கள் குதிரைகளையும் குதிரைவீரர்களையும் கோவேறுகழுதைகளையும் உன்னுடைய சந்தைகளுக்குக் கொண்டுவந்தார்கள்.</span>
<span class="v-num v-15 " data-id="bibleJsn">15&nbsp;</span><span class="v EK27_15" data-id="EK27_15">தேதானியர்கள் உன்னுடைய வியாபாரிகளாக இருந்தார்கள்; அநேகம் தீவுகளின் மொத்தவியாபாரம் உன்னுடைய கையில் சேர்ந்தது; யானைத்தந்தங்களையும் கருங்காலி மரங்களையும் அவைகளுக்குப்பதிலாகக் கொண்டுவந்தார்கள்.</span>
<span class="v-num v-16 " data-id="bibleJsn">16&nbsp;</span><span class="v EK27_16" data-id="EK27_16">சீரியர்கள் உன்னுடைய வேலைப்பாடான பற்பல பொருள்களுக்காக உன்னுடன் வியாபாரம்செய்து, மரகதங்களையும், சிவப்புகளையும், சித்திரத்தையலாடைகளையும், விலைஉயர்ந்த ஆடைகளையும், பவளங்களையும், பளிங்கையும் உன்னுடைய சந்தைகளில் விற்கவந்தார்கள்.</span>
<span class="v-num v-17 " data-id="bibleJsn">17&nbsp;</span><span class="v EK27_17" data-id="EK27_17">யூதர்களும் இஸ்ரவேல் தேசத்தார்களும் உன்னுடன் வியாபாரம்செய்து, மின்னீத், பன்னாக் என்கிற ஊர்களின் கோதுமையையும், தேனையும், எண்ணெயையும், பிசின்தைலத்தையும் உன்னுடைய தொழில்துறைக்குக் கொண்டுவந்தார்கள்.</span>
<span class="v-num v-18 " data-id="bibleJsn">18&nbsp;</span><span class="v EK27_18" data-id="EK27_18">தமஸ்கு உன்னுடைய வேலைகளான பற்பல பொருள்களுக்காக, எல்லாவித அதிகமான பொருட்களினால் உன்னுடன் வியாபாரம்செய்து, கெல்போனின் திராட்சைரசத்தையும் வெண்மையான ஆட்டு ரோமத்தையும் உனக்கு விற்றார்கள்.</span>
<span class="v-num v-19 " data-id="bibleJsn">19&nbsp;</span><span class="v EK27_19" data-id="EK27_19">தாண் நாட்டாரும், போக்கும்வரத்துமான யாவானரும் தீட்டப்பட்ட இரும்பையும் இலவங்கத்தையும், வசம்பையும் உன்னுடைய சந்தைகளில் கொண்டுவந்து உன்னுடைய தொழில்துறையில் விற்றார்கள்.</span>
<span class="v-num v-20 " data-id="bibleJsn">20&nbsp;</span><span class="v EK27_20" data-id="EK27_20">இரதங்களுக்குப் போடுகிற மேன்மையான இரத்தினக் கம்பளங்களை தேதானின் மனிதர்கள் கொண்டுவந்து, உன்னுடன் வியாபாரம் செய்தார்கள்.</span>
<span class="v-num v-21 " data-id="bibleJsn">21&nbsp;</span><span class="v EK27_21" data-id="EK27_21">அரபியர்களும், கேதாரின் எல்லா பிரபுக்களும் உனக்கு வாடிக்கையானவியாபாரிகளாகி, ஆட்டுக்குட்டிகளையும் ஆட்டுக்கடாக்களையும் வெள்ளாட்டுக்கடாக்களையும் கொண்டுவந்து, உன்னுடன் வியாபாரம் செய்தார்கள்.</span>
<span class="v-num v-22 " data-id="bibleJsn">22&nbsp;</span><span class="v EK27_22" data-id="EK27_22">சேபா, ராமா பட்டணங்களின் வியாபாரிகள் உன்னுடன் வியாபாரம் செய்து, மேல்த்தரமான எல்லாவித நறுமணப்பொருட்களையும், எல்லாவித இரத்தினக்கற்களையும், பொன்னையும் உன்னுடைய சந்தைகளில் கொண்டுவந்தார்கள்.</span>
<span class="v-num v-23 " data-id="bibleJsn">23&nbsp;</span><span class="v EK27_23" data-id="EK27_23">ஆரான், கன்னே, ஏதேன் என்னும் பட்டணத்தாரும், சேபாவின் வியாபாரிகளும், அசீரியர்களும், கில்மாத் பட்டணத்தாரும் உன்னுடன் வியாபாரம்செய்தார்கள்.</span>
<span class="v-num v-24 " data-id="bibleJsn">24&nbsp;</span><span class="v EK27_24" data-id="EK27_24">இவர்கள் எல்லாவித உயர்ந்த சரக்குகளையும், இளநீலப் பட்டுகளும் விசித்திரத்தையலாடைகளும் அடங்கிய புடவைக்கட்டுகளையும், விலை உயர்ந்த ஆடைகள் வைக்கப்பட்டு, கயிறுகளால் கட்டியிருக்கும் கேதுருமரப்பெட்டிகளையும் கொண்டுவந்து, உன்னுடன் வியாபாரம்செய்தார்கள்.</span>
<span class="v-num v-25 " data-id="bibleJsn">25&nbsp;</span><span class="v EK27_25" data-id="EK27_25">உன்னுடைய தொழில் துறையில் தர்ஷீசின் கப்பலாட்கள் உன்னைப் போற்றிப்பாடினார்கள்; நீ கடலின் நடுவிலே உன்னைப் பூரணப்படுத்தி, உன்னை மிகவும் மகிமைப்படுத்தினாய்.</span>
<span class="v-num v-26 " data-id="bibleJsn">26&nbsp;</span><span class="v EK27_26" data-id="EK27_26">துடுப்பு போடுகிறவர்கள் ஆழமான தண்ணீர்களில் உன்னை வலித்துக் கொண்டுபோனார்கள்; நடுக்கடலிலே கிழக்குக்காற்று உன்னை உடைத்துப்போட்டது.</span>
<span class="v-num v-27 " data-id="bibleJsn">27&nbsp;</span><span class="v EK27_27" data-id="EK27_27">நீ நாசமடையும் நாளிலே உன்னுடைய செல்வத்தோடும், விற்பனைப் பொருட்களோடும், தொழில் துறையுடனும் உன்னுடைய கப்பலாட்களும், உன்னுடைய மாலுமிகளும், உன்னில் பழுதுபார்க்கிறவர்களும், உன்னுடைய வியாபாரிகளும், உன்னிலுள்ள எல்லா போர்வீரர்களும், உன் நடுவில் இருக்கிற எல்லாக்கூட்டத்தாரும் நடுக்கடலிலே விழுவார்கள்.</span>
<span class="v-num v-28 " data-id="bibleJsn">28&nbsp;</span><span class="v EK27_28" data-id="EK27_28">உன்னுடைய மாலுமிகள் ஓலமிடும் சத்தத்தினால் சுற்றுப்புறங்கள் அதிரும்.</span>
<span class="v-num v-29 " data-id="bibleJsn">29&nbsp;</span><span class="v EK27_29" data-id="EK27_29">தண்டுவலிக்கிற யாவரும், கப்பலாட்களும், கடல் மாலுமிகள் அனைவரும், தங்களுடைய கப்பல்களை விட்டு இறங்கி, கரையிலே நின்று,</span>
<span class="v-num v-30 " data-id="bibleJsn">30&nbsp;</span><span class="v EK27_30" data-id="EK27_30">உனக்காக சத்தமிட்டுப் புலம்பி, மனம்கசந்து அழுது, தங்களுடைய தலைகளின்மேல் புழுதியைப் போட்டுக்கொண்டு, சாம்பலில் புரண்டு,</span>
<span class="v-num v-31 " data-id="bibleJsn">31&nbsp;</span><span class="v EK27_31" data-id="EK27_31">உனக்காக மொட்டையடித்து சணலாடையை உடுத்திக்கொண்டு, உனக்காக மனம்கசந்து அழுது, துக்கங்கொண்டாடுவார்கள்.</span>
<span class="v-num v-32 " data-id="bibleJsn">32&nbsp;</span><span class="v EK27_32" data-id="EK27_32">அவர்கள் உனக்காகத் தங்களுடைய துக்கத்திலே ஓலமிட்டு, உனக்காக புலம்பி, உன்னைக்குறித்து: கடலின் நடுவிலே அழிந்துபோன தீருவுக்குச் இணையான நகரம் உண்டோ?</span>
<span class="v-num v-33 " data-id="bibleJsn">33&nbsp;</span><span class="v EK27_33" data-id="EK27_33">உன்னுடைய வியாபாரபொருட்கள் கடலின் வழியாகக் கொண்டுவரப்படும்போது, அநேக மக்களைத் திருப்திபடுத்தினாய்; உன்னுடைய செல்வம் அதிகமானதினாலும், உன்னுடைய வியாபாரத்தினாலும் பூமியின் ராஜாக்களை ஐசுவரியவான்களாக மாற்றினாய்.</span>
<span class="v-num v-34 " data-id="bibleJsn">34&nbsp;</span><span class="v EK27_34" data-id="EK27_34">நீ கடலின் திரைகளினாலே ஆழங்களில் உடைக்கப்பட்டபோது, உன்னுடைய தொழில் துறையும், உன்னுடைய நடுவிலுள்ள கூட்டம் அனைத்தும் அழிந்துபோனது என்பார்கள்.</span>
<span class="v-num v-35 " data-id="bibleJsn">35&nbsp;</span><span class="v EK27_35" data-id="EK27_35">தீவுகளின் குடிகள் எல்லாம் உனக்காக திகைப்பார்கள்; அவர்களுடைய ராஜாக்கள் மிகவும் பிரமித்து, கலங்கின முகமாக இருப்பார்கள்.</span>
<span class="v-num v-36 " data-id="bibleJsn">36&nbsp;</span><span class="v EK27_36" data-id="EK27_36">எல்லா மக்களிலுமுள்ள வியாபாரிகள் உன்பேரில் பழி கூறுகிறார்கள்; நீ பயங்கரமாவாய்; இனி ஒருபோதும் இருக்கமாட்டாய் என்கிறார் என்று சொல் என்றார்.</span>
</div>

</div><br>
<div class="footnotes">

</div>


</div></div>
</body>


</html>