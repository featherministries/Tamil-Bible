<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ஏசாயா 28 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="IS.html">Chapter List</a><a class="location" href="IS.html">ஏசாயா 28</a><a class="prev" href="IS27.html">&lt;</a>
<a class="home" href="../index.html">&#9776;</a> 
<a class="next" href="IS29.html">&gt;</a>
</div></div>
<div class="section chapter IS IS28 tamil_irv tam " dir="ltr" lang="tam" data-id="IS28" data-nextid="IS29" data-previd="IS27"><br>
<div class="c">28</div>
<div class="s">எப்பிராயீமுக்கு ஐயோ</div>
<div class="p">
<span class="v-num v-1 " data-id="bibleJsn">1&nbsp;</span><span class="v IS28_1" data-id="IS28_1">எப்பிராயீமுடைய வெறியரின் பெருமையான கிரீடத்திற்கு ஐயோ, மதுபானத்தால் மயக்கமடைந்தவர்களின் செழிப்பான பள்ளத்தாக்குடைய கொடுமுடியின்மேலுள்ள அலங்கார ஜோடிப்பு வாடிப்போகும் பூவே!</span>
<span class="v-num v-2 " data-id="bibleJsn">2&nbsp;</span><span class="v IS28_2" data-id="IS28_2">இதோ, திறமையும் வல்லமையுமுடைய ஒருவன் ஆண்டவரிடத்தில் இருக்கிறான்; அவன் கல்மழையைப் போலவும், சங்காரப் புயல்போலவும், புரண்டுவருகிற பெருவெள்ளம்போலவும் வந்து, கையாலே அதைத் தரையில் தள்ளிவிடுவான்.</span>
<span class="v-num v-3 " data-id="bibleJsn">3&nbsp;</span><span class="v IS28_3" data-id="IS28_3">எப்பிராயீமுடைய வெறியரின் பெருமையான கிரீடம் காலால் மிதித்துப்போடப்படும்.</span>
<span class="v-num v-4 " data-id="bibleJsn">4&nbsp;</span><span class="v IS28_4" data-id="IS28_4">செழிப்பான பள்ளத்தாக்குடைய கொடுமுடியின்மேலுள்ள அலங்கார ஜோடிப்பாகிய வாடிய பூ, பருவகாலத்திற்குமுன் பழுத்ததும், காண்கிறவன் பார்த்து, அது தன் கையில் இருக்கும்போதே விழுங்குகிறதுமான முதல் கனியைப்போல இருக்கும்.</span>
<span class="v-num v-5 " data-id="bibleJsn">5&nbsp;</span><span class="v IS28_5" data-id="IS28_5">அக்காலத்திலே சேனைகளின் கர்த்தர் தமது மக்களில் மீதியானவர்களுக்கு மகிமையான கிரீடமாகவும், அலங்காரமான முடியாகவும்,</span>
<span class="v-num v-6 " data-id="bibleJsn">6&nbsp;</span><span class="v IS28_6" data-id="IS28_6">நியாயம் விசாரிக்க உட்காருகிறவனுக்கு நியாயத்தின் ஆவியாகவும், போரை அதின் வாசல்வரை திருப்புகிறவர்களின் பராக்கிரமமாகவும் இருப்பார்.</span>
<span class="v-num v-7 " data-id="bibleJsn">7&nbsp;</span><span class="v IS28_7" data-id="IS28_7">ஆனாலும் இவர்களும் திராட்சைரசத்தால் மயங்கி, மதுபானத்தால் வழிவிலகிப்போகிறார்கள்; ஆசாரியனும் தீர்க்கதரிசியும் மதுபானத்தால் மதிமயங்கி, திராட்சைரசத்தால் விழுங்கப்பட்டு, சாராயத்தினால் வழிவிலகி, தீர்க்கதரிசனத்தில் மோசம்போய், நியாயந்தீர்க்கிறதில் இடறுகிறார்கள்.</span>
<span class="v-num v-8 " data-id="bibleJsn">8&nbsp;</span><span class="v IS28_8" data-id="IS28_8">உணவு உண்ணும் இடங்களெல்லாம் வாந்தியினாலும் அசுத்தத்தினாலும் நிறைந்திருக்கிறது; சுத்தமான இடமில்லை.</span>
<span class="v-num v-9 " data-id="bibleJsn">9&nbsp;</span><span class="v IS28_9" data-id="IS28_9">அவர் யாருக்கு அறிவைப் போதிப்பார்? யாருக்கு உபதேசத்தை உணர்த்துவார்? பால்மறந்தவர்களுக்கும், முலை மறக்கச்செய்யப்பட்டவர்களுக்குமே.</span>
<span class="v-num v-10 " data-id="bibleJsn">10&nbsp;</span><span class="v IS28_10" data-id="IS28_10">கற்பனையின்மேல் கற்பனையும் கற்பனையின்மேல் கற்பனையும், பிரமாணத்தின்மேல் பிரமாணமும், பிரமாணத்தின்மேல் பிரமாணமும், இங்கே கொஞ்சமும் அங்கே கொஞ்சமுமாம் என்கிறார்கள்.</span>
<span class="v-num v-11 " data-id="bibleJsn">11&nbsp;</span><span class="v IS28_11" data-id="IS28_11">பரியாச உதடுகளினாலும் அந்நிய மொழியினாலும் இந்த மக்களுடன் பேசுவார்.</span>
<span class="v-num v-12 " data-id="bibleJsn">12&nbsp;</span><span class="v IS28_12" data-id="IS28_12">இதுவே நீங்கள் இளைத்தவனை இளைப்பாறச்செய்யும் இளைப்பாறுதல்; இதுவே ஆறுதல் என்று அவர்களிடம் அவர் சொன்னாலும் கேட்கமாட்டோம் என்கிறார்கள்.</span>
<span class="v-num v-13 " data-id="bibleJsn">13&nbsp;</span><span class="v IS28_13" data-id="IS28_13">ஆதலால் அவர்கள் போய், பின்னிட்டு விழுந்து, நொறுங்கும்படிக்கும், சிக்குண்டு பிடிபடும்படிக்கும், கர்த்தருடைய வார்த்தை அவர்களுக்குக் கற்பனையின்மேல் கற்பனையும், கற்பனையின்மேல் கற்பனையும், பிரமாணத்தின்மேல் பிரமாணமும், பிரமாணத்தின்மேல் பிரமாணமும், இங்கே கொஞ்சமும் அங்கே கொஞ்சமுமாக இருக்கும்.</span>
<span class="v-num v-14 " data-id="bibleJsn">14&nbsp;</span><span class="v IS28_14" data-id="IS28_14">ஆகையால் எருசலேமிலுள்ள இந்தமக்களை ஆளுகிற நிந்தனைக்காரரே, கர்த்தருடைய வார்த்தையைக் கேளுங்கள்.</span>
<span class="v-num v-15 " data-id="bibleJsn">15&nbsp;</span><span class="v IS28_15" data-id="IS28_15">நீங்கள்: மரணத்தோடு உடன்படிக்கையையும், பாதாளத்தோடு ஒப்பந்தமும் செய்தோம்; வாதை பெருவெள்ளமாகப் புரண்டுவந்தாலும் எங்களை அணுகாது; நாங்கள் பொய்யை எங்களுக்கு அடைக்கலமாக்கி, மாயையின் மறைவிலே வந்து அடைந்தோம் என்கிறீர்களே.</span>
<span class="v-num v-16 " data-id="bibleJsn">16&nbsp;</span><span class="v IS28_16" data-id="IS28_16">ஆதலால் கர்த்தராகிய ஆண்டவர் உரைக்கிறதாவது: இதோ, அஸ்திபாரமாக ஒரு கல்லை நான் சீயோனிலே வைக்கிறேன்; அது சோதனை செய்யப்பட்டதும், விலையேறப்பெற்றதும், திட அஸ்திபாரமுள்ளதுமான மூலைக்கல்லாயிருக்கும், விசுவாசிக்கிறவன் பதறமாட்டான்.</span>
<span class="v-num v-17 " data-id="bibleJsn">17&nbsp;</span><span class="v IS28_17" data-id="IS28_17">நான் நியாயத்தை நூலும், நீதியைத் தூக்கு நூலுமாக வைப்பேன்; பொய் என்னும் அடைக்கலத்தைக் கல்மழை அழித்துவிடும்; மறைவிடத்தை பெருவெள்ளம் அடித்துக்கொண்டுபோகும்.</span>
<span class="v-num v-18 " data-id="bibleJsn">18&nbsp;</span><span class="v IS28_18" data-id="IS28_18">நீங்கள் மரணத்துடன் செய்த உடன்படிக்கை வீணாகி, நீங்கள் பாதாளத்துடன் செய்த ஒப்பந்தம் நிற்காதேபோகும்; வாதை புரண்டுவரும்போது அதின் கீழ் மிதிக்கப்படுவீர்கள்.</span>
<span class="v-num v-19 " data-id="bibleJsn">19&nbsp;</span><span class="v IS28_19" data-id="IS28_19">அது புரண்டுவந்த உடனே உங்களை அடித்துக்கொண்டுபோகும்; அது அனுதினமும் இரவும்பகலும் புரண்டுவரும்; அதைப்பற்றிச் சொல்லப்படும் செய்தியைக் கேட்கும்போதும் சஞ்சலத்தை உண்டாக்கும்.</span>
<span class="v-num v-20 " data-id="bibleJsn">20&nbsp;</span><span class="v IS28_20" data-id="IS28_20">கால் நீட்டப் படுக்கையின் நீளம்போதாது; மூடிக்கொள்ளப் போர்வையின் அகலமும் போதாது.</span>
<span class="v-num v-21 " data-id="bibleJsn">21&nbsp;</span><span class="v IS28_21" data-id="IS28_21">கர்த்தர் தமது கிரியையாகிய அபூர்வமான கிரியையைச் செய்யவும், தமது வேலையாகிய அபூர்வமான வேலையை நிறைவேற்றவும், அவர் பெராத்சீம் மலையிலே எழும்பினதுபோல எழும்பி, கிபியோனின் பள்ளத்தாக்கில் கோபங்கொண்டதுபோல கோபங்கொள்வார்.</span>
<span class="v-num v-22 " data-id="bibleJsn">22&nbsp;</span><span class="v IS28_22" data-id="IS28_22">இப்பொழுதும் உங்கள் கட்டுகள் பலத்துப்போகாதபடிக்குப் பரியாசம் செய்யாதிருங்கள்; தேசம் அனைத்தின்மேலும் தீர்மானிக்கப்பட்ட அழிவின் செய்தியைச் சேனைகளின் கர்த்தராகிய ஆண்டவராலே கேள்விப்பட்டிருக்கிறேன்.</span>
<span class="v-num v-23 " data-id="bibleJsn">23&nbsp;</span><span class="v IS28_23" data-id="IS28_23">செவிகொடுத்து என் சத்தத்தைக் கேளுங்கள்; நான் சொல்வதைக் கவனித்துக் கேளுங்கள்.</span>
<span class="v-num v-24 " data-id="bibleJsn">24&nbsp;</span><span class="v IS28_24" data-id="IS28_24">உழுகிறவன் விதைக்கிறதற்காக நாள்தோறும் உழுகிறதுண்டோ? தன் நிலத்தைக் கொத்தி நாள்தோறும் பரம்படிக்கிறது உண்டோ?</span>
<span class="v-num v-25 " data-id="bibleJsn">25&nbsp;</span><span class="v IS28_25" data-id="IS28_25">அவன் அதை மேலாக பரப்பினபின்பு, அதற்கேற்ற இடத்தில் உளுந்தைத் தெளித்து, சீரகத்தைத் தூவி, முதல்தரமான கோதுமையையும் தெரிந்துகொண்ட வாற்கோதுமையையும் கம்பையும் விதைக்கிறான் அல்லவோ?</span>
<span class="v-num v-26 " data-id="bibleJsn">26&nbsp;</span><span class="v IS28_26" data-id="IS28_26">அவனுடைய தேவன் அவனை நன்றாய்ப் போதித்து, அவனை உணர்த்துவிக்கிறார்.</span>
<span class="v-num v-27 " data-id="bibleJsn">27&nbsp;</span><span class="v IS28_27" data-id="IS28_27">உளுந்து இரும்புக்கோலாலே போரடிக்கப்படுகிறதில்லை; சீரகத்தின்மேல் வண்டியின் உருளை சுற்றவிடப்படுகிறதுமில்லை; உளுந்து கோலினாலும் சீரகம் மிலாற்றினாலும் அடிக்கப்படும்.</span>
<span class="v-num v-28 " data-id="bibleJsn">28&nbsp;</span><span class="v IS28_28" data-id="IS28_28">அப்பத்திற்குத் தானியம் இடிக்கப்படும்; இடைவிடாமல் அவன் அதைப் போரடிக்கிறதில்லை; அவன் தன் வண்டியின் உருளையால் அதை நசுக்குகிறதுமில்லை, தன் குதிரைகளால் அதை நொறுக்குகிறதுமில்லை.</span>
<span class="v-num v-29 " data-id="bibleJsn">29&nbsp;</span><span class="v IS28_29" data-id="IS28_29">இதுவும் சேனைகளின் கர்த்தராலே உண்டாகிறது; அவர் ஆலோசனையில் ஆச்சரியமானவர், செயலில் மகத்துவமானவர்.</span>
</div>

</div><br>
<div class="footnotes">

</div>


</div></div>
</body>


</html>