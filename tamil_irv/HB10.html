<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>எபிரெயர் 10 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="HB.html">Chapter List</a><a class="location" href="HB.html">எபிரெயர் 10</a><a class="prev" href="HB9.html">&lt;</a>
<a class="home" href="../index.html">&#9776;</a> 
<a class="next" href="HB11.html">&gt;</a>
</div></div>
<div class="section chapter HB HB10 tamil_irv tam " dir="ltr" lang="tam" data-id="HB10" data-nextid="HB11" data-previd="HB9"><br>
<div class="c">10</div>
<div class="s">கிறிஸ்துவின் தியாகம்</div>
<div class="p">
<span class="v-num v-1 " data-id="bibleJsn">1&nbsp;</span><span class="v HB10_1" data-id="HB10_1">இப்படியிருக்க, நியாயப்பிரமாணமானது வரப்போகிற நன்மைகளின் பொருளாக இல்லாமல், அவைகளின் நிழலாகமட்டும் இருக்கிறதினால், ஒவ்வொரு வருடமும் இடைவிடாமல் செலுத்தப்பட்டுவருகிற ஒரேவிதமான பலிகளினாலே அவைகளைச் செலுத்த வருகிறவர்களை ஒருபோதும் பூரணப்படுத்தாது.</span>
<span class="v-num v-2 " data-id="bibleJsn">2&nbsp;</span><span class="v HB10_2" data-id="HB10_2">பூரணப்படுத்துமானால், ஆராதனை செய்கிறவர்கள் ஒருமுறை சுத்தமாக்கப்பட்டப்பின்பு, இன்னும் பாவங்கள் உண்டு என்று உணர்த்தும் மனச்சாட்சி அவர்களுக்கு இல்லாததினால், அந்தப் பலிகளைச் செலுத்துகிறது நிறுத்தப்படும் அல்லவா?</span>
<span class="v-num v-3 " data-id="bibleJsn">3&nbsp;</span><span class="v HB10_3" data-id="HB10_3">அப்படி நிறுத்தாததினால், பாவங்கள் உண்டு என்று அவைகளினாலே ஒவ்வொரு வருடமும் நினைவுகூருதல் உண்டாயிருக்கிறது.</span>
<span class="v-num v-4 " data-id="bibleJsn">4&nbsp;</span><span class="v HB10_4" data-id="HB10_4">அல்லாமலும், காளை, வெள்ளாட்டுக்கடா இவைகளுடைய இரத்தம் பாவங்களை நிவர்த்தி செய்யமுடியாதே.</span>
<span class="v-num v-5 " data-id="bibleJsn">5&nbsp;</span><span class="v HB10_5" data-id="HB10_5">ஆகவே, அவர் உலகத்திற்கு வந்தபோது: பலியையும், காணிக்கையையும் நீர் விரும்பவில்லை, ஒரு சரீரத்தை எனக்கு ஆயத்தம்பண்ணினீர்;</span>
<span class="v-num v-6 " data-id="bibleJsn">6&nbsp;</span><span class="v HB10_6" data-id="HB10_6">சர்வாங்க தகனபலிகளும், பாவநிவாரணபலிகளும் உமக்குப் பிரியமானது இல்லை என்றீர்.</span>
<span class="v-num v-7 " data-id="bibleJsn">7&nbsp;</span><span class="v HB10_7" data-id="HB10_7">அப்பொழுது நான்: தேவனே, உம்முடைய விருப்பத்தின்படிசெய்ய, இதோ, வருகிறேன், புத்தகச்சுருளில் என்னைக்குறித்து எழுதியிருக்கிறது என்று சொன்னேன் என்றார்.</span>
<span class="v-num v-8 " data-id="bibleJsn">8&nbsp;</span><span class="v HB10_8" data-id="HB10_8">நியாயப்பிரமாணத்தின்படி செலுத்தப்பட்டுவருகிற பலிகளைக்குறித்து மேலே சொன்னதுபோல: பலியையும், காணிக்கையையும், சர்வாங்கதகனபலிகளையும், பாவநிவாரணபலிகளையும் நீர் விரும்பவில்லை, அவைகள் உமக்குப் பிரியமானது இல்லை என்று சொன்னபின்பு:</span>
<span class="v-num v-9 " data-id="bibleJsn">9&nbsp;</span><span class="v HB10_9" data-id="HB10_9">தேவனே, உம்முடைய விருப்பத்தின்படிசெய்ய, இதோ, வருகிறேன் என்று சொன்னார். இரண்டாவதை நிலைநிறுத்துவதற்காக முதலாவதை நீக்கிப்போடுகிறார்.</span>
<span class="v-num v-10 " data-id="bibleJsn">10&nbsp;</span><span class="v HB10_10" data-id="HB10_10">இயேசுகிறிஸ்துவினுடைய சரீரம் ஒரேமுறை பலியிடப்பட்டதினாலே, அந்த விருப்பத்தின்படி நாம் பரிசுத்தமாக்கப்பட்டு இருக்கிறோம்.</span>
<span class="v-num v-11 " data-id="bibleJsn">11&nbsp;</span><span class="v HB10_11" data-id="HB10_11">அன்றியும், எந்த ஆசாரியனும் தினந்தோறும் ஆராதனை செய்கிறவனாகவும், பாவங்களை ஒருபோதும் நிவர்த்திசெய்யமுடியாத ஒரேவிதமான பலிகளை அநேகமுறை செலுத்திவருகிறவனாகவும் நிற்பான்.</span>
<span class="v-num v-12 " data-id="bibleJsn">12&nbsp;</span><span class="v HB10_12" data-id="HB10_12">இவரோ, பாவங்களுக்காக ஒரே பலியைச் செலுத்தி என்றென்றைக்கும் தேவனுடைய வலதுபக்கத்தில் உட்கார்ந்து,</span>
<span class="v-num v-13 " data-id="bibleJsn">13&nbsp;</span><span class="v HB10_13" data-id="HB10_13">இனித் தம்முடைய எதிரிகளைத் தமது பாதத்தின் கீழே போடும்வரைக்கும் காத்துக்கொண்டிருக்கிறார்.</span>
<span class="v-num v-14 " data-id="bibleJsn">14&nbsp;</span><span class="v HB10_14" data-id="HB10_14">ஏனென்றால், பரிசுத்தமாக்கப்படுகிறவர்களை ஒரே பலியினாலே இவர் என்றென்றைக்கும் பூரணப்படுத்தியிருக்கிறார்.</span>
<span class="v-num v-15 " data-id="bibleJsn">15&nbsp;</span><span class="v HB10_15" data-id="HB10_15">இதைப்பற்றி பரிசுத்த ஆவியானவரும் நமக்குச் சாட்சிச்சொல்லுகிறார்; எப்படியென்றால்:</span>
<span class="v-num v-16 " data-id="bibleJsn">16&nbsp;</span><span class="v HB10_16" data-id="HB10_16">அந்த நாட்களுக்குப்பின்பு நான் அவர்களோடு செய்யும் உடன்படிக்கையாவது: நான் என்னுடைய கட்டளைகளை அவர்களுடைய இருதயங்களில் வைத்து, அவைகளை அவர்களுடைய மனதில் எழுதுவேன் என்று கர்த்தர் சொல்லுகிறார் என்பதை உரைத்தப்பின்பு,</span>
<span class="v-num v-17 " data-id="bibleJsn">17&nbsp;</span><span class="v HB10_17" data-id="HB10_17">அவர்களுடைய பாவங்களையும் அவர்களுடைய அக்கிரமங்களையும் நான் இனி நினைப்பதில்லை என்பதைச் சொல்லுகிறார்.</span>
<span class="v-num v-18 " data-id="bibleJsn">18&nbsp;</span><span class="v HB10_18" data-id="HB10_18">இவைகள் மன்னிக்கப்பட்டதுண்டானால், இனிப் பாவத்திற்காக பலி செலுத்தப்படுவது இல்லை.</span>
</div>
<div class="s">விசுவாசத்தில் உறுதி</div>
<div class="p">
<span class="v-num v-19 " data-id="bibleJsn">19&nbsp;</span><span class="v HB10_19" data-id="HB10_19">ஆகவே, சகோதரர்களே, நாம் பரிசுத்த இடத்தில் நுழைவதற்கு இயேசுவானவர் தமது சரீரமாகிய திரையின்வழியாகப் புதியதும் ஜீவனுமான வழியை நமக்கு உண்டுபண்ணினதினால்,</span>
<span class="v-num v-20 " data-id="bibleJsn">20&nbsp;</span><span class="v HB10_20" data-id="HB10_20">அந்தவழியாக நுழைவதற்கு அவருடைய இரத்தத்தினாலே நமக்குத் தைரியம் உண்டாயிருக்கிறதினாலும்,</span>
<span class="v-num v-21 " data-id="bibleJsn">21&nbsp;</span><span class="v HB10_21" data-id="HB10_21">தேவனுடைய வீட்டின்மேல் அதிகாரியான பிரதான ஆசாரியர்கள் ஒருவர் நமக்கு இருக்கிறதினாலும்,</span>
<span class="v-num v-22 " data-id="bibleJsn">22&nbsp;</span><span class="v HB10_22" data-id="HB10_22">தீயமனச்சாட்சி நீங்கத் தெளிக்கப்பட்ட இருதயம் உள்ளவர்களாகவும், சுத்த தண்ணீரினால் கழுவப்பட்ட சரீரம் உள்ளவர்களாகவும், உண்மையுள்ள இருதயத்தோடும் விசுவாசத்தின் பூரண நிச்சயத்தோடும் சேரக்கடவோம்.</span>
<span class="v-num v-23 " data-id="bibleJsn">23&nbsp;</span><span class="v HB10_23" data-id="HB10_23">அல்லாமலும், நம்முடைய நம்பிக்கையை அறிக்கையிடுவதில் அசைவில்லாமல் உறுதியாக இருப்போம்; வாக்குத்தத்தம்பண்ணினவர் உண்மையுள்ளவராக இருக்கிறாரே.</span>
<span class="v-num v-24 " data-id="bibleJsn">24&nbsp;</span><span class="v HB10_24" data-id="HB10_24">மேலும், அன்புக்கும் நல்ல செய்கைகளுக்கும் நாம் ஏவப்படுவதற்காக ஒருவரையொருவர் கவனித்து;</span>
<span class="v-num v-25 " data-id="bibleJsn">25&nbsp;</span><span class="v HB10_25" data-id="HB10_25">சபை கூடிவருகிறதைச் சிலர் விட்டுவிடுகிறதுபோல நாமும் விட்டுவிடாமல், ஒருவருக்கொருவர் புத்திசொல்லவேண்டும்; நாட்கள் நெருங்கி வருகிறதை எவ்வளவாகப் பார்க்கிறீர்களோ அவ்வளவாகப் புத்திசொல்லவேண்டும்.</span>
<span class="v-num v-26 " data-id="bibleJsn">26&nbsp;</span><span class="v HB10_26" data-id="HB10_26">சத்தியத்தை அறியும் அறிவை அடைந்தபின்பு, நாம் மனப்பூர்வமாகப் பாவம் செய்கிறவர்களாக இருந்தால், பாவங்களுக்காக செலுத்தப்படும் வேறொரு பலி இனி இல்லாமல்,</span>
<span class="v-num v-27 " data-id="bibleJsn">27&nbsp;</span><span class="v HB10_27" data-id="HB10_27">நியாயத்தீர்ப்பு வரும் என்று பயத்தோடு எதிர்பார்ப்பதும், எதிரிகளை அழிக்கும் கோபத்தின் தண்டனையுமே இருக்கும்.</span>
<span class="v-num v-28 " data-id="bibleJsn">28&nbsp;</span><span class="v HB10_28" data-id="HB10_28">மோசேயினுடைய நியாயப்பிரமாணத்தைத் தள்ளுகிறவன் இரக்கம்பெறாமல் இரண்டு மூன்று சாட்சிகளின் வாக்கினாலே சாகிறானே;</span>
<span class="v-num v-29 " data-id="bibleJsn">29&nbsp;</span><span class="v HB10_29" data-id="HB10_29">தேவனுடைய குமாரனைக் காலின் கீழ் மிதித்து, தன்னைப் பரிசுத்தம் செய்த உடன்படிக்கையின் இரத்தத்தை அசுத்தம் என்று நினைத்து, கிருபையின் ஆவியை அவமதிக்கிறவன் எவ்வளவு கொடிய தண்டனைக்கு தகுதியானவனாக இருப்பான் என்பதை யோசித்துப்பாருங்கள்.</span>
<span class="v-num v-30 " data-id="bibleJsn">30&nbsp;</span><span class="v HB10_30" data-id="HB10_30">பழிவாங்குதல் என்னுடையது, நானே பதில்செய்வேன் என்று கர்த்தர் சொல்லுகிறார் என்றும், கர்த்தர் தம்முடைய மக்களை நியாயந்தீர்ப்பார் என்றும் சொன்னவர் யார் என்று அறிவோம்.</span>
<span class="v-num v-31 " data-id="bibleJsn">31&nbsp;</span><span class="v HB10_31" data-id="HB10_31">ஜீவனுள்ள தேவனுடைய கைகளில் விழுகிறது பயங்கரமாக இருக்குமே.</span>
<span class="v-num v-32 " data-id="bibleJsn">32&nbsp;</span><span class="v HB10_32" data-id="HB10_32">முந்தின நாட்களை நினைத்துக்கொள்ளுங்கள்; நீங்கள் பிரகாசமாக்கப்பட்டிருந்த அந்த நாட்களில் உபத்திரவங்களாகிய அதிக போராட்டத்தைச் சகித்தீர்களே.</span>
<span class="v-num v-33 " data-id="bibleJsn">33&nbsp;</span><span class="v HB10_33" data-id="HB10_33">நிந்தைகளாலும், உபத்திரவங்களாலும் நீங்கள் வேடிக்கையாக்கப்பட்டதுமட்டுமில்லாமல், அப்படி நடத்தப்பட்டவர்களுக்குப் பங்காளிகளுமானீர்கள்.</span>
<span class="v-num v-34 " data-id="bibleJsn">34&nbsp;</span><span class="v HB10_34" data-id="HB10_34">நான் கட்டப்பட்டிருக்கும்போது நீங்கள் என்னைக்குறித்துப் பரிதாபப்பட்டதுமில்லாமல், பரலோகத்தில் அதிக மேன்மையும் நிலையுள்ளதுமான சொத்து உங்களுக்கு உண்டு என்று அறிந்து, உங்களுடைய ஆஸ்திகளையும் சந்தோஷமாகக் கொள்ளையிடக் கொடுத்தீர்கள்.</span>
<span class="v-num v-35 " data-id="bibleJsn">35&nbsp;</span><span class="v HB10_35" data-id="HB10_35">ஆகவே, அதிக பலனைத் தரும் உங்களுடைய தைரியத்தை விட்டுவிடாமல் இருங்கள்.</span>
<span class="v-num v-36 " data-id="bibleJsn">36&nbsp;</span><span class="v HB10_36" data-id="HB10_36">நீங்கள் தேவனுடைய விருப்பத்தின்படிசெய்து, வாக்குத்தத்தம்பண்ணப்பட்டதைப் பெறுவதற்குப் பொறுமை உங்களுக்கு வேண்டியதாக இருக்கிறது.</span>
<span class="v-num v-37 " data-id="bibleJsn">37&nbsp;</span><span class="v HB10_37" data-id="HB10_37">வருகிறவர் இன்னும் கொஞ்சக்காலத்தில் வருவார், தாமதம் செய்யார்.</span>
<span class="v-num v-38 " data-id="bibleJsn">38&nbsp;</span><span class="v HB10_38" data-id="HB10_38">விசுவாசத்தினாலே நீதிமான் பிழைப்பான், பின்வாங்கிப்போவான் என்றால் அவன்மேல் என் ஆத்துமா பிரியமாக இருக்காது என்கிறார்.</span>
<span class="v-num v-39 " data-id="bibleJsn">39&nbsp;</span><span class="v HB10_39" data-id="HB10_39">நாமோ கெட்டுப்போகப் பின்வாங்குகிறவர்களாக இருக்காமல், ஆத்துமாவைக் காக்க விசுவாசிக்கிறவர்களாக இருக்கிறோம்.</span>
</div>

</div><br>
<div class="footnotes">

</div>


</div></div>
</body>


</html>