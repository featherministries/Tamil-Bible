<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>கொலோசெயர் 1 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="CL.html">Chapter List</a><a class="location" href="CL.html">கொலோசெயர் 1</a><a class="prev" href="PP4.html">&lt;</a>
<a class="home" href="../index.html">&#9776;</a> 
<a class="next" href="CL2.html">&gt;</a>
</div></div>
<div class="section chapter CL CL1 tamil_irv tam " dir="ltr" lang="tam" data-id="CL1" data-nextid="CL2" data-previd="PP4"><br>
<div class="mt">கொலோசெயர்</div>
<div class="c">1</div>
<div class="p">
<span class="v-num v-1 " data-id="bibleJsn">1&nbsp;</span><span class="v CL1_1" data-id="CL1_1">தேவனுடைய விருப்பத்தினாலே இயேசுகிறிஸ்துவின் அப்போஸ்தலனாகிய பவுலும், சகோதரனாகிய தீமோத்தேயும்,</span>
<span class="v-num v-2 " data-id="bibleJsn">2&nbsp;</span><span class="v CL1_2" data-id="CL1_2">கொலோசே பட்டணத்தில் கிறிஸ்துவிற்குள் பரிசுத்தவான்களும் விசுவாசிகளுமாக இருக்கிற சகோதரர்களுக்கு எழுதுகிறதாவது: நம்முடைய பிதாவாகிய தேவனாலும் கர்த்தராகிய இயேசுகிறிஸ்துவினாலும் உங்களுக்குக் கிருபையும் சமாதானமும் உண்டாவதாக.</span>
</div>
<div class="s">நன்றிசொல்லுதலும் ஜெபமும்</div>
<div class="p">
<span class="v-num v-3 " data-id="bibleJsn">3&nbsp;</span><span class="v CL1_3" data-id="CL1_3">கிறிஸ்து இயேசுவின்மேலுள்ள உங்களுடைய விசுவாசத்தையும், பரிசுத்தவான்கள் எல்லார்மேலுமுள்ள உங்களுடைய அன்பையும்குறித்து நாங்கள் கேள்விப்பட்டு,</span>
<span class="v-num v-4 " data-id="bibleJsn">4&nbsp;</span><span class="v CL1_4" data-id="CL1_4">பரலோகத்தில் உங்களுக்காக வைத்திருக்கிற நம்பிக்கையினிமித்தம்,</span>
<span class="v-num v-5 " data-id="bibleJsn">5&nbsp;</span><span class="v CL1_5" data-id="CL1_5">நம்முடைய கர்த்தராகிய இயேசுகிறிஸ்துவின் பிதாவாகிய தேவனுக்கு நன்றிசெலுத்தி, எப்பொழுதும் உங்களுக்காக வேண்டுதல் செய்கிறோம்.</span>
<span class="v-num v-6 " data-id="bibleJsn">6&nbsp;</span><span class="v CL1_6" data-id="CL1_6">அந்த நம்பிக்கையைக்குறித்து, நீங்கள் முன்னமே சத்தியவசனமாகிய நற்செய்தியினாலே கேள்விப்பட்டீர்கள்; அந்த நற்செய்தி உலகமெங்கும்பரவிப் பலன்தருகிறதுபோல, உங்களிடத்திலும் வந்து, நீங்கள் அதைக்கேட்டு, தேவகிருபையைச் சத்தியத்தின்படி அறிந்துகொண்ட நாள்முதல், அது உங்களுக்குள்ளும் பலன் தருகிறதாக இருக்கிறது;</span>
<span class="v-num v-7 " data-id="bibleJsn">7&nbsp;</span><span class="v CL1_7" data-id="CL1_7">அதை எங்களுக்குப் பிரியமான உடன் வேலையாளும், உங்களுக்காகக் கிறிஸ்துவின் உண்மையான ஊழியக்காரனுமாக இருக்கிற எப்பாப்பிராவினிடம் நீங்கள் கற்றறிந்திருக்கிறீர்கள்;</span>
<span class="v-num v-8 " data-id="bibleJsn">8&nbsp;</span><span class="v CL1_8" data-id="CL1_8">ஆவியானவருக்குள்ளான உங்களுடைய அன்பையும் அவனே எங்களுக்குத் தெரியப்படுத்தினான்.</span>
<span class="v-num v-9 " data-id="bibleJsn">9&nbsp;</span><span class="v CL1_9" data-id="CL1_9">இதினிமித்தம், நாங்கள் அதைக் கேட்ட நாள்முதல் உங்களுக்காக இடைவிடாமல் ஜெபம் செய்கிறோம்; நீங்கள் எல்லா ஞானத்தோடும், ஆவியானவருக்குரிய விவேகத்தோடும் அவருடைய விருப்பத்தை அறிகிற அறிவினாலே நிரப்பப்படவும்,</span>
<span class="v-num v-10 " data-id="bibleJsn">10&nbsp;</span><span class="v CL1_10" data-id="CL1_10">எல்லாவித நல்ல செயல்களாகிய கனிகளைத் தந்து, தேவனை அறிகிற அறிவில் வளர்ச்சியடைந்து, கர்த்தருக்குப் பிரியமுண்டாக வாழவும் அவருக்குத் தகுதியாக நடந்துகொள்ளவும்,</span>
<span class="v-num v-11 " data-id="bibleJsn">11&nbsp;</span><span class="v CL1_11" data-id="CL1_11">சந்தோஷத்தோடுகூடிய எல்லாப் பொறுமையும் நீடிய சாந்தமும் உண்டாவதற்கு மகிமையான அவருடைய வல்லமையின்படி, எல்லா வல்லமையாலும் பலப்படுத்தப்படவும், உங்களுக்காக ஜெபம் செய்கிறோம்.</span>
<span class="v-num v-12 " data-id="bibleJsn">12&nbsp;</span><span class="v CL1_12" data-id="CL1_12">ஒளியிலுள்ள பரிசுத்தவான்களுடைய சுதந்திரத்தில் பங்கடைவதற்கு, நம்மைத் தகுதியுள்ளவர்களாக்கினவரும்,</span>
<span class="v-num v-13 " data-id="bibleJsn">13&nbsp;</span><span class="v CL1_13" data-id="CL1_13">இருளின் அதிகாரத்திலிருந்து நம்மை விடுதலையாக்கி, தமது அன்பின் குமாரனுடைய ராஜ்யத்திற்கு உட்படுத்தினவருமாக இருக்கிற பிதாவிற்கு நன்றி செலுத்துகிறோம்.</span>
<span class="v-num v-14 " data-id="bibleJsn">14&nbsp;</span><span class="v CL1_14" data-id="CL1_14">குமாரனாகிய இயேசுகிறிஸ்துவிற்குள், அவருடைய இரத்தத்தினாலே, பாவமன்னிப்பாகிய மீட்பு நமக்கு உண்டாயிருக்கிறது.</span>
</div>
<div class="s">கிறிஸ்து முதன்மையானவர்</div>
<div class="p">
<span class="v-num v-15 " data-id="bibleJsn">15&nbsp;</span><span class="v CL1_15" data-id="CL1_15">அவர் கண்ணுக்குத் தெரியாத தேவனுடைய ரூபமும், எல்லாப் படைப்புக்கும் முதற்பேறுமானவர்.</span>
<span class="v-num v-16 " data-id="bibleJsn">16&nbsp;</span><span class="v CL1_16" data-id="CL1_16">ஏனென்றால், அவருக்குள் எல்லாம் படைக்கப்பட்டது; பரலோகத்திலுள்ளவைகளும் பூலோகத்திலுள்ளவைகளுமாகிய காணப்படுகிறவைகளும் காணப்படாதவைகளுமான எல்லாப் பொருட்களும், சிங்காசனங்களானாலும், கர்த்தத்துவங்களானாலும், அரசாங்க ஆட்சி புரிவோர்களானாலும், அதிகாரங்களானாலும், எல்லாமும் அவரைக் கொண்டும் அவருக்கென்றும் படைக்கப்பட்டது.</span>
<span class="v-num v-17 " data-id="bibleJsn">17&nbsp;</span><span class="v CL1_17" data-id="CL1_17">அவர் எல்லாவற்றிற்கும் முந்தினவர், எல்லாம் அவருக்குள் நிலைநிற்கிறது.</span>
<span class="v-num v-18 " data-id="bibleJsn">18&nbsp;</span><span class="v CL1_18" data-id="CL1_18">அவரே சபையாகிய சரீரத்திற்குத் தலையானவர்; எல்லாவற்றிலும் முதல்வராக இருக்கும்படி, அவரே துவக்கமும் மரித்தோரிலிருந்து உயிரோடு எழுந்த முதற்பேறுமானவர்.</span>
<span class="v-num v-19 " data-id="bibleJsn">19&nbsp;</span><span class="v CL1_19" data-id="CL1_19">எல்லாப் பரிபூரணமும் அவருக்குள்ளே வாசமாக இருக்கவும்,</span>
<span class="v-num v-20 " data-id="bibleJsn">20&nbsp;</span><span class="v CL1_20" data-id="CL1_20">அவர் சிலுவையில் சிந்தின இரத்தத்தினாலே சமாதானத்தை உண்டாக்கி, பூலோகத்திலுள்ளவைகள் பரலோகத்திலுள்ளவைகள் யாவையும் அவர் மூலமாகத் தமக்கு ஒப்புரவாக்கிக்கொள்ளவும் தேவனுக்கு விருப்பமானது.</span>
<span class="v-num v-21 " data-id="bibleJsn">21&nbsp;</span><span class="v CL1_21" data-id="CL1_21">முன்னே தேவனுக்கு அந்நியர்களாகவும் தீய செயல்களினால் மனதிலே விரோதிகளாகவும் இருந்த உங்களையும் பரிசுத்தர்களாகவும் குற்றமற்றவர்களாகவும் கண்டிக்கப்படாதவர்களாகவும் தமக்குமுன் நிறுத்தும்படியாக அவருடைய மாம்சசரீரத்தில் அடைந்த மரணத்தினாலே இப்பொழுது ஒப்புரவாக்கினார்.</span>
<span class="v-num v-22 " data-id="bibleJsn">22&nbsp;</span><span class="v CL1_22" data-id="CL1_22">நீங்கள் கேட்ட நற்செய்தியினால் உண்டாகும் நம்பிக்கையைவிட்டு அசையாமல், நிலையாகவும் உறுதியாகவும் விசுவாசத்திலே நிலைத்திருப்பீர்களானால் அப்படியாகும்.</span>
<span class="v-num v-23 " data-id="bibleJsn">23&nbsp;</span><span class="v CL1_23" data-id="CL1_23">அந்த நற்செய்தி வானத்தின்கீழே இருக்கிற எல்லாப் படைப்புகளுக்கும் பிரசங்கிக்கப்பட்டுவருகிறது; அதற்கென்றே பவுலாகிய நான் ஊழியக்காரனானேன்.</span>
</div>
<div class="s">பவுலின் பாடுகள்</div>
<div class="p">
<span class="v-num v-24 " data-id="bibleJsn">24&nbsp;</span><span class="v CL1_24" data-id="CL1_24">இப்பொழுது நான் உங்கள்நிமித்தம் அநுபவிக்கிற பாடுகளில் சந்தோஷமடைந்து, கிறிஸ்துவினுடைய உபத்திரவங்களில் குறைவானதை அவருடைய சரீரமாகிய சபைக்காக, என் சரீரத்தினாலே நிறைவேற்றுகிறேன்.</span>
<span class="v-num v-25 " data-id="bibleJsn">25&nbsp;</span><span class="v CL1_25" data-id="CL1_25">ஆரம்ப காலங்களுக்கும் தலைமுறை தலைமுறைகளுக்கும் மறைவாக இருந்து, இப்பொழுது அவருடைய பரிசுத்தவான்களுக்கு வெளியாக்கப்பட்ட இரகசியமாகிய தேவவசனத்தை நிறைவாகத் தெரியப்படுத்துகிறதற்கு,</span>
<span class="v-num v-26 " data-id="bibleJsn">26&nbsp;</span><span class="v CL1_26" data-id="CL1_26">உங்கள்நிமித்தம் தேவனால் எனக்கு அளிக்கப்பட்ட வேலையின்படியே நான் அந்தச் சபைக்கு ஊழியக்காரனானேன்.</span>
<span class="v-num v-27 " data-id="bibleJsn">27&nbsp;</span><span class="v CL1_27" data-id="CL1_27">யூதரல்லாதவர்களுக்குள்ளே விளங்கிய இந்த இரகசியத்திலுள்ள மகிமையின் ஐசுவரியம் இன்னதென்று, தேவன் தம்முடைய பரிசுத்தவான்களுக்குத் தெரியப்படுத்தப் பிரியமானார்; கிறிஸ்துவானவர் மகிமையின் நம்பிக்கையாக உங்களுக்குள் இருப்பதே அந்த இரகசியம்.</span>
<span class="v-num v-28 " data-id="bibleJsn">28&nbsp;</span><span class="v CL1_28" data-id="CL1_28">எந்த மனிதனையும் கிறிஸ்து இயேசுவிற்குள் தேறினவனாக நிறுத்தும்படிக்கு, அவரையே நாங்கள் அறிவித்து, எந்த மனிதனுக்கும் புத்திசொல்லி, எந்த மனிதனுக்கும் எல்லா ஞானத்தோடும் உபதேசம் செய்கிறோம்.</span>
<span class="v-num v-29 " data-id="bibleJsn">29&nbsp;</span><span class="v CL1_29" data-id="CL1_29">அதற்காக நான் எனக்குள்ளே வல்லமையான செய்கையை நடப்பிக்கிற அவருடைய பலத்தின்படி போராடிப் பிரயாசப்படுகிறேன்.</span>
</div>

</div><br>
<div class="footnotes">

</div>


</div></div>
</body>


</html>