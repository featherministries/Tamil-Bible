<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>நீதிமொழிகள் 24 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="PR.html">Chapter List</a><a class="location" href="PR.html">நீதிமொழிகள் 24</a><a class="prev" href="PR23.html">&lt;</a>
<a class="home" href="../index.html">&#9776;</a> 
<a class="next" href="PR25.html">&gt;</a>
</div></div>
<div class="section chapter PR PR24 tamil_irv tam " dir="ltr" lang="tam" data-id="PR24" data-nextid="PR25" data-previd="PR23"><br>
<div class="c">24</div>
<div class="s">ஞானத்திற்கான அறிவுரைகள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v PR24_1" data-id="PR24_1">பொல்லாத மனிதர்கள்மேல் பொறாமைகொள்ளாதே; அவர்களோடு இருக்கவும் விரும்பாதே.</span>
<span class="v-num v-2 " data-id="bibleJsn">2&nbsp;</span><span class="v PR24_2" data-id="PR24_2">அவர்களுடைய இருதயம் கொடுமையை யோசிக்கும், அவர்களுடைய உதடுகள் தீவினையைப் பேசும்.</span>
<span class="v-num v-3 " data-id="bibleJsn">3&nbsp;</span><span class="v PR24_3" data-id="PR24_3">வீடு ஞானத்தினாலே கட்டப்பட்டு, விவேகத்தினாலே நிலைநிறுத்தப்படும்.</span>
<span class="v-num v-4 " data-id="bibleJsn">4&nbsp;</span><span class="v PR24_4" data-id="PR24_4">அறிவினாலே அறைகளில் அருமையும் இனிமையுமான எல்லாவிதப் பொருள்களும் நிறைந்திருக்கும்.</span>
<span class="v-num v-5 " data-id="bibleJsn">5&nbsp;</span><span class="v PR24_5" data-id="PR24_5">ஞானமுள்ளவன் பெலமுள்ளவன்; அறிவுள்ளவன் தன்னுடைய வல்லமையை அதிகரிக்கச்செய்கிறான்.</span>
<span class="v-num v-6 " data-id="bibleJsn">6&nbsp;</span><span class="v PR24_6" data-id="PR24_6">நல்யோசனைசெய்து யுத்தம்செய்; ஆலோசனைக்காரர்கள் அநேகரால் வெற்றி கிடைக்கும்.</span>
<span class="v-num v-7 " data-id="bibleJsn">7&nbsp;</span><span class="v PR24_7" data-id="PR24_7">மூடனுக்கு ஞானம் எட்டாத உயரமாக இருக்கும்; அவன் நீதிமன்றத்தில் தன்னுடைய வாயைத் திறக்கமாட்டான்.</span>
<span class="v-num v-8 " data-id="bibleJsn">8&nbsp;</span><span class="v PR24_8" data-id="PR24_8">தீவினைசெய்ய நினைக்கிறவன் மதிகெட்டவன் என்னப்படுவான்.</span>
<span class="v-num v-9 " data-id="bibleJsn">9&nbsp;</span><span class="v PR24_9" data-id="PR24_9">தீயநோக்கம் பாவமாகும்; பரியாசக்காரன் மனிதர்களுக்கு அருவருப்பானவன்.</span>
<span class="v-num v-10 " data-id="bibleJsn">10&nbsp;</span><span class="v PR24_10" data-id="PR24_10">ஆபத்துக்காலத்தில் நீ சோர்ந்துபோனால், உன்னுடைய பெலன் குறுகினது.</span>
<span class="v-num v-11 " data-id="bibleJsn">11&nbsp;</span><span class="v PR24_11" data-id="PR24_11">மரணத்திற்கு ஒப்புவிக்கப்பட்டவர்களையும், கொலைசெய்வதற்கு கொண்டுபோகிறவர்களையும் விடுவிக்க முடிந்தால் விடுவி.</span>
<span class="v-num v-12 " data-id="bibleJsn">12&nbsp;</span><span class="v PR24_12" data-id="PR24_12">அதை நாங்கள் அறியோம் என்று சொன்னால், இருதயங்களைச் சோதிக்கிறவர் அறியமாட்டாரோ? உன்னுடைய ஆத்துமாவைக் காக்கிறவர் கவனிக்கமாட்டாரோ? அவர் மனிதர்களுக்கு அவனவன் செயல்களுக்கு தக்கதாகப் பலனளிக்கமாட்டாரோ?</span>
<span class="v-num v-13 " data-id="bibleJsn">13&nbsp;</span><span class="v PR24_13" data-id="PR24_13">என் மகனே, தேனைச் சாப்பிடு, அது நல்லது; கூட்டிலிருந்து ஒழுகும் தேன் உன் வாய்க்கு இன்பமாக இருக்கும்.</span>
<span class="v-num v-14 " data-id="bibleJsn">14&nbsp;</span><span class="v PR24_14" data-id="PR24_14">அப்படியே ஞானத்தை அறிந்துகொள்வது உன்னுடைய ஆத்துமாவுக்கு இன்பமாக இருக்கும்; அதைப் பெற்றுக்கொண்டால், அது முடிவில் உதவும், உன்னுடைய நம்பிக்கை வீண்போகாது.</span>
<span class="v-num v-15 " data-id="bibleJsn">15&nbsp;</span><span class="v PR24_15" data-id="PR24_15">துன்மார்க்கனே, நீ நீதிமானுடைய வீட்டிற்கு விரோதமாக மறைந்திருக்காதே; அவன் தங்கும் இடத்தைப் பாழாக்கிப்போடாதே.</span>
<span class="v-num v-16 " data-id="bibleJsn">16&nbsp;</span><span class="v PR24_16" data-id="PR24_16">நீதிமான் ஏழுமுறை விழுந்தாலும் திரும்பவும் எழுந்திருப்பான்; துன்மார்க்கர்களோ தீங்கிலே இடறுண்டு கிடப்பார்கள்.</span>
<span class="v-num v-17 " data-id="bibleJsn">17&nbsp;</span><span class="v PR24_17" data-id="PR24_17">உன் எதிரி விழும்போது சந்தோஷப்படாதே; அவன் இடறும்போது உன்னுடைய இருதயம் சந்தோஷப்படாமல் இருப்பதாக.</span>
<span class="v-num v-18 " data-id="bibleJsn">18&nbsp;</span><span class="v PR24_18" data-id="PR24_18">கர்த்தர் அதைக் காண்பார், அது அவருடைய பார்வைக்கு தீங்காக இருக்கும்; அப்பொழுது அவனிடத்திலிருந்து அவர் தமது கோபத்தை நீக்கிவிடுவார்.</span>
<span class="v-num v-19 " data-id="bibleJsn">19&nbsp;</span><span class="v PR24_19" data-id="PR24_19">பொல்லாதவர்களைக்குறித்து எரிச்சலாகாதே; துன்மார்க்கர்மேல் பொறாமை கொள்ளாதே.</span>
<span class="v-num v-20 " data-id="bibleJsn">20&nbsp;</span><span class="v PR24_20" data-id="PR24_20">துன்மார்க்கனுக்கு நல்ல முடிவு இல்லை; துன்மார்க்கர்களுடைய விளக்கு அணைந்துபோகும்.</span>
<span class="v-num v-21 " data-id="bibleJsn">21&nbsp;</span><span class="v PR24_21" data-id="PR24_21">என் மகனே, நீ கர்த்தருக்கும் ராஜாவுக்கும் பயந்து நட, கலகக்காரர்களோடு சேராதே.</span>
<span class="v-num v-22 " data-id="bibleJsn">22&nbsp;</span><span class="v PR24_22" data-id="PR24_22">திடீரென அவர்களுடைய ஆபத்து எழும்பும்; அவர்கள் இருவரின் அழிவையும் அறிந்தவன் யார்?</span>
<span class="v-num v-23 " data-id="bibleJsn">23&nbsp;</span><span class="v PR24_23" data-id="PR24_23">பின்னும் ஞானமுள்ளவர்களின் புத்திமதிகள் என்னவெனில்: நியாயத்திலே பாரபட்சம் நல்லதல்ல.</span>
<span class="v-num v-24 " data-id="bibleJsn">24&nbsp;</span><span class="v PR24_24" data-id="PR24_24">துன்மார்க்கனைப் பார்த்து: நீதிமானாக இருக்கிறாய் என்று சொல்லுகிறவனை மக்கள் சபிப்பார்கள், குடிமக்கள் அவனை வெறுப்பார்கள்.</span>
<span class="v-num v-25 " data-id="bibleJsn">25&nbsp;</span><span class="v PR24_25" data-id="PR24_25">அவனைக் கடிந்துகொள்ளுகிறவர்கள்மேல் பிரியம் உண்டாகும், அவர்களுக்கு உத்தம ஆசீர்வாதம் கிடைக்கும்.</span>
<span class="v-num v-26 " data-id="bibleJsn">26&nbsp;</span><span class="v PR24_26" data-id="PR24_26">செம்மையான மறுமொழி சொல்லுகிறவன் உதடுகளை முத்தமிடுகிறவனுக்குச் சமம்.</span>
<span class="v-num v-27 " data-id="bibleJsn">27&nbsp;</span><span class="v PR24_27" data-id="PR24_27">வெளியில் உன்னுடைய வேலையைத் தயாராக்கி, வயலில் அதை ஒழுங்காக்கி, பின்பு உன்னுடைய வீட்டைக் கட்டு.</span>
<span class="v-num v-28 " data-id="bibleJsn">28&nbsp;</span><span class="v PR24_28" data-id="PR24_28">நியாயமில்லாமல் பிறனுக்கு விரோதமாகச் சாட்சியாக ஏற்படாதே; உன்னுடைய உதடுகளினால் வஞ்சகம் பேசாதே.</span>
<span class="v-num v-29 " data-id="bibleJsn">29&nbsp;</span><span class="v PR24_29" data-id="PR24_29">அவன் எனக்குச் செய்தபடி நானும் அவனுக்குச் செய்வேன், அவன் செய்த செயல்களுக்குத் தகுந்தபடி நானும் அவனுக்குச் சரிக்கட்டுவேன் என்று நீ சொல்லாதே.</span>
<span class="v-num v-30 " data-id="bibleJsn">30&nbsp;</span><span class="v PR24_30" data-id="PR24_30">சோம்பேறியின் வயலையும், மதியீனனுடைய திராட்சைத்தோட்டத்தையும் கடந்துபோனேன்.</span>
<span class="v-num v-31 " data-id="bibleJsn">31&nbsp;</span><span class="v PR24_31" data-id="PR24_31">இதோ, அதெல்லாம் முள்ளுக்காடாக இருந்தது; நிலத்தின் முகத்தை முட்கள் மூடினது, அதின் கற்சுவர் இடிந்துகிடந்தது.</span>
<span class="v-num v-32 " data-id="bibleJsn">32&nbsp;</span><span class="v PR24_32" data-id="PR24_32">அதைக் கண்டு சிந்தனை செய்தேன்; அதை நோக்கிப் புத்தியடைந்தேன்.</span>
<span class="v-num v-33 " data-id="bibleJsn">33&nbsp;</span><span class="v PR24_33" data-id="PR24_33">இன்னும் கொஞ்சம் உறங்கட்டும், இன்னும் கொஞ்சம் கைமுடக்கிக்கொண்டு தூங்கட்டும் என்பாயோ?</span>
<span class="v-num v-34 " data-id="bibleJsn">34&nbsp;</span><span class="v PR24_34" data-id="PR24_34">உன் தரித்திரம் வழிப்போக்கனைப்போலவும் உன் வறுமை ஆயுதம் அணிந்தவனைப்போலவும் வரும்.</span>
</div>

</div><br>
<div class="footnotes">

</div>


</div></div>
</body>


</html>