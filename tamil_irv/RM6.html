<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ரோமர் 6 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="RM.html">Chapter List</a><a class="location" href="RM.html">ரோமர் 6</a><a class="prev" href="RM5.html">&lt;</a>
<a class="home" href="../index.html">&#9776;</a> 
<a class="next" href="RM7.html">&gt;</a>
</div></div>
<div class="section chapter RM RM6 tamil_irv tam " dir="ltr" lang="tam" data-id="RM6" data-nextid="RM7" data-previd="RM5"><br>
<div class="c">6</div>
<div class="s">பாவத்தினால் மரணம்</div>
<div class="p">
<span class="v-num v-1 " data-id="bibleJsn">1&nbsp;</span><span class="v RM6_1" data-id="RM6_1">ஆகவே, என்னசொல்லுவோம்? கிருபை பெருகுவதற்காகப் பாவத்திலே நிலைநிற்கலாம் என்று சொல்லுவோமா? சொல்லக்கூடாதே.</span>
<span class="v-num v-2 " data-id="bibleJsn">2&nbsp;</span><span class="v RM6_2" data-id="RM6_2">பாவத்திற்கு மரித்த நாம் இனி அதிலே எப்படி வாழ்வோம்?</span>
<span class="v-num v-3 " data-id="bibleJsn">3&nbsp;</span><span class="v RM6_3" data-id="RM6_3">கிறிஸ்து இயேசுவிற்குள்ளாக ஞானஸ்நானம் பெற்ற நாம் அனைவரும் அவருடைய மரணத்திற்குள்ளாக ஞானஸ்நானம் பெற்றதை அறியாமல் இருக்கிறீர்களா?</span>
<span class="v-num v-4 " data-id="bibleJsn">4&nbsp;</span><span class="v RM6_4" data-id="RM6_4">மேலும் பிதாவின் மகிமையினாலே கிறிஸ்து மரித்தோரிலிருந்து உயிரோடு எழுப்பப்பட்டதுபோல, நாமும் புதிய ஜீவனுள்ளவர்களாக நடந்துகொள்வதற்கு, அவருடைய மரணத்திற்குள்ளாக்கும் ஞானஸ்நானத்தினாலே கிறிஸ்துவோடு அடக்கம் பண்ணப்பட்டோம்.</span>
<span class="v-num v-5 " data-id="bibleJsn">5&nbsp;</span><span class="v RM6_5" data-id="RM6_5">ஆகவே, அவருடைய மரணத்தின் சாயலில் நாம் இணைக்கப்பட்டவர்களானால், அவர் உயிர்த்தெழுதலின் சாயலிலும் இணைக்கப்பட்டிருப்போம்.</span>
<span class="v-num v-6 " data-id="bibleJsn">6&nbsp;</span><span class="v RM6_6" data-id="RM6_6">நாம் இனிப் பாவத்திற்கு அடிமையாக இல்லாதபடிக்கு, பாவசரீரம் ஒழிந்துபோவதற்காக, நம்முடைய பழைய மனிதன் அவரோடு சிலுவையில் அறையப்பட்டதென்று அறிந்திருக்கிறோம்.</span>
<span class="v-num v-7 " data-id="bibleJsn">7&nbsp;</span><span class="v RM6_7" data-id="RM6_7">மரித்தவன் பாவத்திற்கு நீங்கி விடுதலையாக்கப்பட்டிருக்கிறானே.</span>
<span class="v-num v-8 " data-id="bibleJsn">8&nbsp;</span><span class="v RM6_8" data-id="RM6_8">எனவே, கிறிஸ்துவோடு நாம் மரித்தோம் என்றால், அவரோடு பிழைத்தும் இருப்போம் என்று நம்புகிறோம்.</span>
<span class="v-num v-9 " data-id="bibleJsn">9&nbsp;</span><span class="v RM6_9" data-id="RM6_9">மரித்தோரிலிருந்து உயிரோடு எழுந்த கிறிஸ்து இனி இறப்பதில்லை என்று அறிந்திருக்கிறோம்; மரணம் இனி அவரை ஆண்டுகொள்ளுவதில்லை.</span>
<span class="v-num v-10 " data-id="bibleJsn">10&nbsp;</span><span class="v RM6_10" data-id="RM6_10">அவர் மரித்தது, பாவத்திற்கென்று ஒரேமுறை மரித்தார்; அவர் பிழைத்திருக்கிறது, தேவனுக்கென்று பிழைத்திருக்கிறார்.</span>
<span class="v-num v-11 " data-id="bibleJsn">11&nbsp;</span><span class="v RM6_11" data-id="RM6_11">அப்படியே நீங்களும், உங்களைப் பாவத்திற்கு மரித்தவர்களாகவும், நம்முடைய கர்த்தராகிய இயேசுகிறிஸ்துவிற்குள் தேவனுக்கென்று பிழைத்திருக்கிறவர்களாகவும் எண்ணிக்கொள்ளுங்கள்.</span>
<span class="v-num v-12 " data-id="bibleJsn">12&nbsp;</span><span class="v RM6_12" data-id="RM6_12">ஆகவே, நீங்கள் சரீர இச்சைகளின்படி பாவத்திற்குக் கீழ்ப்படிவதற்காக, மரணத்திற்குரிய உங்களுடைய சரீரத்தில் பாவம் ஆளுகை செய்யாமல் இருக்கட்டும்.</span>
<span class="v-num v-13 " data-id="bibleJsn">13&nbsp;</span><span class="v RM6_13" data-id="RM6_13">நீங்கள் உங்களுடைய சரீர உறுப்புகளை அநீதியின் ஆயுதங்களாகப் பாவத்திற்கு ஒப்புக்கொடுக்காமல், உங்களை மரித்தோரிலிருந்து பிழைத்திருக்கிறவர்களாக தேவனுக்கு ஒப்புக்கொடுத்து, உங்களுடைய சரீர உறுப்புகளை நீதிக்குரிய ஆயுதங்களாக தேவனுக்கு ஒப்புக்கொடுங்கள்.</span>
<span class="v-num v-14 " data-id="bibleJsn">14&nbsp;</span><span class="v RM6_14" data-id="RM6_14">நீங்கள் நியாயப்பிரமாணத்திற்குக் கீழ்ப்பட்டிராமல் கிருபைக்குக் கீழ்பட்டிருக்கிறதினால், பாவம் உங்களை மேற்கொள்ளமுடியாது.</span>
</div>
<div class="s">நீதிக்கு அடிமைகள்</div>
<div class="p">
<span class="v-num v-15 " data-id="bibleJsn">15&nbsp;</span><span class="v RM6_15" data-id="RM6_15">இதினால் என்ன? நாம் நியாயப்பிரமாணத்திற்குக் கீழ்ப்பட்டிராமல் கிருபைக்குக் கீழ்ப்பட்டிருக்கிறதினால், பாவம் செய்யலாமா? செய்யக்கூடாதே.</span>
<span class="v-num v-16 " data-id="bibleJsn">16&nbsp;</span><span class="v RM6_16" data-id="RM6_16">மரணத்திற்குரிய பாவத்திற்கானாலும், நீதிக்குரிய கீழ்ப்படிதலுக்கானாலும், எதற்குக் கீழ்ப்படிவதற்காக உங்களை அடிமைகளாக ஒப்புக்கொடுக்கிறீர்களோ, அதற்கே அடிமைகளாக இருக்கிறீர்கள் என்று தெரியாமல் இருக்கிறீர்களா?</span>
<span class="v-num v-17 " data-id="bibleJsn">17&nbsp;</span><span class="v RM6_17" data-id="RM6_17">முன்பு நீங்கள் பாவத்திற்கு அடிமைகளாக இருந்தும், இப்பொழுது உங்களுக்கு ஒப்புவிக்கப்பட்ட உபதேச சட்டத்திற்கு நீங்கள் மனப்பூர்வமாகக் கீழ்ப்படிந்ததினாலே தேவனுக்கு ஸ்தோத்திரம்.</span>
<span class="v-num v-18 " data-id="bibleJsn">18&nbsp;</span><span class="v RM6_18" data-id="RM6_18">பாவத்திலிருந்து நீங்கள் விடுதலையாக்கப்பட்டு, நீதிக்கு அடிமைகளானீர்கள்.</span>
<span class="v-num v-19 " data-id="bibleJsn">19&nbsp;</span><span class="v RM6_19" data-id="RM6_19">உங்களுடைய சரீர பலவீனத்தினால் மனிதர்கள் பேசுகிறதுபோலப் பேசுகிறேன். அக்கிரமத்தைச் செய்வதற்காக முன்பே நீங்கள் உங்களுடைய சரீர உறுப்புகளை அசுத்தத்திற்கும் அக்கிரமத்திற்கும் அடிமைகளாக ஒப்புக்கொடுத்ததுபோல, இப்பொழுது பரிசுத்தமானதைச் செய்வதற்காக உங்களுடைய சரீர உறுப்புகளை நீதிக்கு அடிமையாக ஒப்புக்கொடுங்கள்.</span>
<span class="v-num v-20 " data-id="bibleJsn">20&nbsp;</span><span class="v RM6_20" data-id="RM6_20">பாவத்திற்கு நீங்கள் அடிமைகளாக இருந்தகாலத்தில் நீதிக்கு விலகினவர்களாக இருந்தீர்கள்.</span>
</div>
<div class="s">பாவத்தின் சம்பளம் மரணம்</div>
<div class="p">
<span class="v-num v-21 " data-id="bibleJsn">21&nbsp;</span><span class="v RM6_21" data-id="RM6_21">இப்பொழுது உங்களுக்கு வெட்கமாகத் தெரிகிற காரியங்களினாலே அந்தகாலத்தில் உங்களுக்கு என்ன பலன் கிடைத்தது? அவைகளின் முடிவு மரணமே.</span>
<span class="v-num v-22 " data-id="bibleJsn">22&nbsp;</span><span class="v RM6_22" data-id="RM6_22">இப்பொழுது நீங்கள் பாவத்தில் இருந்து விடுதலையாக்கப்பட்டு, தேவனுக்கு அடிமைகளானதினால், பரிசுத்தமாகுதல் உங்களுக்குக் கிடைக்கும் பலன், முடிவோ நித்தியஜீவன்.</span>
<span class="v-num v-23 " data-id="bibleJsn">23&nbsp;</span><span class="v RM6_23" data-id="RM6_23">பாவத்தின் சம்பளம் மரணம்; தேவனுடைய கிருபைவரமோ நம்முடைய கர்த்தராகிய இயேசுகிறிஸ்துவினால் உண்டான நித்தியஜீவன்.</span>
</div>

</div><br>
<div class="footnotes">

</div>


</div></div>
</body>


</html>