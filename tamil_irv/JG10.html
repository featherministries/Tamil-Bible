<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>நியாயாதிபதிகள் 10 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="JG.html">Chapter List</a><a class="location" href="JG.html">நியாயாதிபதிகள் 10</a><a class="prev" href="JG9.html">&lt;</a>
<a class="home" href="../index.html">&#9776;</a> 
<a class="next" href="JG11.html">&gt;</a>
</div></div>
<div class="section chapter JG JG10 tamil_irv tam " dir="ltr" lang="tam" data-id="JG10" data-nextid="JG11" data-previd="JG9"><br>
<div class="c">10</div>
<div class="s">நியாயாதிபதியாகிய தோலா</div>
<div class="p">
<span class="v-num v-1 " data-id="bibleJsn">1&nbsp;</span><span class="v JG10_1" data-id="JG10_1">அபிமெலேக்குக்குப்பின்பு, தோதோவின் மகனான பூவாவின் மகன் தோலா என்னும் இசக்கார் கோத்திரத்தான் இஸ்ரவேலை காப்பாற்ற எழும்பினான்; அவன் எப்பிராயீம் மலைத்தேசத்து ஊராகிய சாமீரிலே குடியிருந்தான்.</span>
<span class="v-num v-2 " data-id="bibleJsn">2&nbsp;</span><span class="v JG10_2" data-id="JG10_2">அவன் இஸ்ரவேலை இருபத்துமூன்று வருடங்கள் நியாயம் விசாரித்து, பின்பு இறந்து, சாமீரிலே அடக்கம்செய்யப்பட்டான்.</span>
</div>
<div class="s">நியாயாதிபதியாகிய யாவீர்</div>
<div class="p">
<span class="v-num v-3 " data-id="bibleJsn">3&nbsp;</span><span class="v JG10_3" data-id="JG10_3">அவனுக்குப்பின்பு, கீலேயாத்தியனான யாவீர் எழும்பி, இஸ்ரவேலை இருபத்திரண்டு வருடங்கள் நியாயம் விசாரித்தான்.</span>
<span class="v-num v-4 " data-id="bibleJsn">4&nbsp;</span><span class="v JG10_4" data-id="JG10_4">முப்பது கழுதைக்குட்டிகளின்மேல் ஏறும் முப்பது மகன்கள் அவனுக்கு இருந்தார்கள்; அவர்களுக்கு முப்பது ஊர்களும் இருந்தது; கீலேயாத் தேசத்திலிருக்கிற அவைகளுக்கு இந்த நாள்வரைக்கும் யாவீரின் கிராமங்கள் என்கிற பெயர் இருக்கிறது.</span>
<span class="v-num v-5 " data-id="bibleJsn">5&nbsp;</span><span class="v JG10_5" data-id="JG10_5">யாவீர் இறந்து, காமோனிலே அடக்கம்செய்யப்பட்டான்.</span>
</div>
<div class="s">அம்மோனியர் இஸ்ரவேலரை எதிர்த்துப் போரிடுதல்</div>
<div class="p">
<span class="v-num v-6 " data-id="bibleJsn">6&nbsp;</span><span class="v JG10_6" data-id="JG10_6">இஸ்ரவேல் மக்கள், மறுபடியும் கர்த்தரின் பார்வைக்குத் தீமையானவைகளைச் செய்து, கர்த்தரை வணங்காமல் அவரை விட்டுப்போய், பாகால்களையும், அஸ்தரோத்தையும், சீரியாவின் தெய்வங்களையும், சீதோனின் தெய்வங்களையும், மோவாபின் தெய்வங்களையும், அம்மோன் மக்களின் தெய்வங்களையும், பெலிஸ்தர்களின் தெய்வங்களையும் தொழுதுகொண்டார்கள்.</span>
<span class="v-num v-7 " data-id="bibleJsn">7&nbsp;</span><span class="v JG10_7" data-id="JG10_7">அப்பொழுது கர்த்தர் இஸ்ரவேலின்மேல் கோபமடைந்து, அவர்களைப் பெலிஸ்தர்கள் கையிலும், அம்மோனியர்களின் கையிலும் ஒப்புக்கொடுத்தார்.</span>
<span class="v-num v-8 " data-id="bibleJsn">8&nbsp;</span><span class="v JG10_8" data-id="JG10_8">அவர்கள் அந்த ஆண்டுமுதல் பதினெட்டு வருடங்களாக யோர்தானுக்கு அப்பாலே கீலேயாத்திலுள்ள எமோரியர்களின் தேசத்தில் இருக்கிற இஸ்ரவேல் மக்களையெல்லாம் நெருக்கி ஒடுக்கினார்கள்.</span>
<span class="v-num v-9 " data-id="bibleJsn">9&nbsp;</span><span class="v JG10_9" data-id="JG10_9">அம்மோனியர்கள் யூதாவின்மேலும், பென்யமீன்மேலும், எப்பிராயீம் குடும்பத்தினர்மேலும் யுத்தம்செய்ய யோர்தானைக் கடந்துவந்தார்கள்; இஸ்ரவேலர்கள் மிகவும் நெருக்கப்பட்டார்கள்.</span>
<span class="v-num v-10 " data-id="bibleJsn">10&nbsp;</span><span class="v JG10_10" data-id="JG10_10">அப்பொழுது இஸ்ரவேல் மக்கள் கர்த்தரை நோக்கி முறையிட்டு: உமக்கு விரோதமாகப் பாவஞ்செய்தோம்; நாங்கள் எங்களுடைய தேவனைவிட்டு, பாகால்களைத் தொழுதுகொண்டோம் என்றார்கள்.</span>
<span class="v-num v-11 " data-id="bibleJsn">11&nbsp;</span><span class="v JG10_11" data-id="JG10_11">கர்த்தர் இஸ்ரவேல் மக்களை நோக்கி: எகிப்தியர்களும், எமோரியர்களும், அம்மோனியர்களும், பெலிஸ்தர்களும்,</span>
<span class="v-num v-12 " data-id="bibleJsn">12&nbsp;</span><span class="v JG10_12" data-id="JG10_12">சீதோனியர்களும், அமலேக்கியர்களும், மாகோனியர்களும், உங்களை ஒடுக்கும் நேரங்களில், நீங்கள் என்னை நோக்கி முறையிட்டபோது, நான் உங்களை அவர்களுடைய கைக்கு விலக்கி இரட்சிக்கவில்லையா?</span>
<span class="v-num v-13 " data-id="bibleJsn">13&nbsp;</span><span class="v JG10_13" data-id="JG10_13">அப்படியிருந்தும் நீங்கள் என்னைவிட்டு, அந்நிய தெய்வங்களை ஆராதனை செய்தீர்கள்; ஆகையால் இனி உங்களை இரட்சிக்கமாட்டேன்.</span>
<span class="v-num v-14 " data-id="bibleJsn">14&nbsp;</span><span class="v JG10_14" data-id="JG10_14">நீங்கள் போய், உங்களுக்காகத் தெரிந்துகொண்ட தெய்வங்களை நோக்கி முறையிடுங்கள்; அவைகள் உங்களுடைய ஆபத்தின் காலத்தில் உங்களை இரட்சிக்கட்டும் என்றார்.</span>
<span class="v-num v-15 " data-id="bibleJsn">15&nbsp;</span><span class="v JG10_15" data-id="JG10_15">இஸ்ரவேல் மக்கள் கர்த்தரை நோக்கி: பாவஞ்செய்தோம், தேவரீர் உம்முடைய பார்வைக்கு நலமானதை எங்களுக்குச் செய்யும்; இன்றைக்குமட்டும் எங்களை இரட்சித்தருளும் என்று சொல்லி,</span>
<span class="v-num v-16 " data-id="bibleJsn">16&nbsp;</span><span class="v JG10_16" data-id="JG10_16">அந்நிய தெய்வங்களைத் தங்கள் நடுவிலிருந்து விலக்கிவிட்டு, கர்த்தருக்கு ஆராதனை செய்தார்கள்; அப்பொழுது அவர் இஸ்ரவேலின் துயரத்தைப் பார்த்து மனதுருகினார்.</span>
</div>
<div class="s">யெப்தா தலைவனாக தேர்ந்தெடுக்கப்படுதல்</div>
<div class="p">
<span class="v-num v-17 " data-id="bibleJsn">17&nbsp;</span><span class="v JG10_17" data-id="JG10_17">அம்மோனியர்கள் கூட்டங்கூடி, கீலேயாத்திலே முகாமிட்டார்கள்; இஸ்ரவேல் மக்களும் கூடிக்கொண்டு, மிஸ்பாவிலே முகாமிட்டார்கள்.</span>
<span class="v-num v-18 " data-id="bibleJsn">18&nbsp;</span><span class="v JG10_18" data-id="JG10_18">அப்பொழுது கீலேயாத்தின் மக்களும் பிரபுக்களும் ஒருவரையொருவர் நோக்கி: அம்மோனியர்கள்மேல் முதலில் யுத்தம்செய்யப்போகிற மனிதன் யார்? அவனே கீலேயாத்தின் குடியிருப்புகளுக்கெல்லாம் தலைவனாக இருப்பான் என்றார்கள்.</span>
</div>

</div><br>
<div class="footnotes">

</div>


</div></div>
</body>


</html>