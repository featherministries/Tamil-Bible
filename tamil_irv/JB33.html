<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>யோபு 33 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="JB.html">Chapter List</a><a class="location" href="JB.html">யோபு 33</a><a class="prev" href="JB32.html">&lt;</a>
<a class="home" href="../index.html">&#9776;</a> 
<a class="next" href="JB34.html">&gt;</a>
</div></div>
<div class="section chapter JB JB33 tamil_irv tam " dir="ltr" lang="tam" data-id="JB33" data-nextid="JB34" data-previd="JB32"><br>
<div class="c">33</div>
<div class="p">
<span class="v-num v-1 " data-id="bibleJsn">1&nbsp;</span><span class="v JB33_1" data-id="JB33_1">யோபே, என் நியாயங்களைக் கேளும்; என் வார்த்தைகளுக்கெல்லாம் செவிகொடும்.</span>
<span class="v-num v-2 " data-id="bibleJsn">2&nbsp;</span><span class="v JB33_2" data-id="JB33_2">இதோ, என் வாயை இப்போது திறந்தேன்; என் வாயிலிருக்கிற என் நாவானது பேசும்.</span>
<span class="v-num v-3 " data-id="bibleJsn">3&nbsp;</span><span class="v JB33_3" data-id="JB33_3">என் வார்த்தைகள் என் இருதயத்தின் உண்மைக்கு ஒத்திருக்கும்; நான் அறிந்ததை என் உதடுகள் சுத்தமாக பேசும்.</span>
<span class="v-num v-4 " data-id="bibleJsn">4&nbsp;</span><span class="v JB33_4" data-id="JB33_4">தேவனுடைய ஆவியானவர் என்னை உண்டாக்கினார்; சர்வவல்லவருடைய சுவாசம் எனக்கு உயிர்கொடுத்தது.</span>
<span class="v-num v-5 " data-id="bibleJsn">5&nbsp;</span><span class="v JB33_5" data-id="JB33_5">உம்மால் முடிந்தால் எனக்கு மறுமொழி கொடும்; நீர் ஆயத்தப்பட்டு எனக்கு முன்பாக நில்லும்.</span>
<span class="v-num v-6 " data-id="bibleJsn">6&nbsp;</span><span class="v JB33_6" data-id="JB33_6">இதோ, உம்மைப்போல நானும் தேவனால் உண்டானவன்; நானும் மண்ணினால் உருவாக்கப்பட்டவன்.</span>
<span class="v-num v-7 " data-id="bibleJsn">7&nbsp;</span><span class="v JB33_7" data-id="JB33_7">இதோ, நீர் எனக்குப் பயப்பட்டுக் கலங்கத் தேவையில்லை; என் கை உம்மேல் பாரமாயிருக்காது.</span>
<span class="v-num v-8 " data-id="bibleJsn">8&nbsp;</span><span class="v JB33_8" data-id="JB33_8">நான் என் காதாலே கேட்க நீர் சொன்னதும், நான் கேள்விப்பட்ட உம்முடைய வார்த்தைகளின் சத்தமும் என்னவென்றால்:</span>
<span class="v-num v-9 " data-id="bibleJsn">9&nbsp;</span><span class="v JB33_9" data-id="JB33_9">நான் மீறுதல் இல்லாத சுத்தமுள்ளவன், நான் குற்றமற்றவன், என்னில் பாவமில்லை.</span>
<span class="v-num v-10 " data-id="bibleJsn">10&nbsp;</span><span class="v JB33_10" data-id="JB33_10">இதோ, என்னில் அவர் குற்றம் கண்டுபிடிக்கப்பார்க்கிறார், என்னைத் தமக்கு எதிரியாக நினைத்துக்கொள்ளுகிறார்.</span>
<span class="v-num v-11 " data-id="bibleJsn">11&nbsp;</span><span class="v JB33_11" data-id="JB33_11">அவர் என் கால்களைத் தொழுவத்திலே அடைத்து, என் நடைகளையெல்லாம் காவல் வைக்கிறார் என்று சொன்னீர்.</span>
<span class="v-num v-12 " data-id="bibleJsn">12&nbsp;</span><span class="v JB33_12" data-id="JB33_12">இதிலே நீர் நீதியுள்ளவர் அல்லவென்று உமக்கு மறுமொழியாகச் சொல்லுகிறேன்; மனிதனைவிட தேவன் பெரியவராயிருக்கிறார்.</span>
<span class="v-num v-13 " data-id="bibleJsn">13&nbsp;</span><span class="v JB33_13" data-id="JB33_13">அவர் தம்முடைய செயல்கள் எல்லாவற்றையும் குறித்துக் காரணம் சொல்லவில்லையென்று நீர் அவருடன் ஏன் வழக்காடுகிறீர்?</span>
<span class="v-num v-14 " data-id="bibleJsn">14&nbsp;</span><span class="v JB33_14" data-id="JB33_14">தேவன் ஒரு முறை சொல்லியிருக்கிற காரியத்தை இரண்டாம் முறை பார்த்து மாற்றுகிறவரல்லவே.</span>
<span class="v-num v-15 " data-id="bibleJsn">15&nbsp;</span><span class="v JB33_15" data-id="JB33_15">ஆழ்ந்த தூக்கம் மனிதர்மேல் இறங்கி, அவர்கள் படுக்கையின்மேல் படுத்திருக்கும்போது,</span>
<span class="v-num v-16 " data-id="bibleJsn">16&nbsp;</span><span class="v JB33_16" data-id="JB33_16">அவர் இரவு நேரத்துத் தரிசனமான சொப்பனத்திலே மனிதருடைய காதுகளுக்குத் தாம் செய்யும் காரியத்தை வெளிப்படுத்தி, அதை அவர்களுக்கு வரும் தண்டனையினாலே பயமுறுத்தி,</span>
<span class="v-num v-17 " data-id="bibleJsn">17&nbsp;</span><span class="v JB33_17" data-id="JB33_17">மனிதன் தன்னுடைய செயலைவிட்டு நீங்கவும், மனிதருடைய பெருமை அடங்கவும் செய்கிறார்.</span>
<span class="v-num v-18 " data-id="bibleJsn">18&nbsp;</span><span class="v JB33_18" data-id="JB33_18">இவ்விதமாக அவனுடைய ஆத்துமாவைப் படுகுழிக்கும், அவன் உயிரைப் பட்டய வெட்டுக்கும் தப்புவிக்கிறார்.</span>
<span class="v-num v-19 " data-id="bibleJsn">19&nbsp;</span><span class="v JB33_19" data-id="JB33_19">அவன் தன் படுக்கையிலே வாதையினாலும், தன் எல்லா எலும்புகளிலும் கடுமையான வியாதியினாலும் தண்டிக்கப்படுகிறான்.</span>
<span class="v-num v-20 " data-id="bibleJsn">20&nbsp;</span><span class="v JB33_20" data-id="JB33_20">அவன் உயிர் அப்பத்தையும், அவனுடைய ஆத்துமா ருசிகரமான ஆகாரத்தையும் வெறுக்கும்.</span>
<span class="v-num v-21 " data-id="bibleJsn">21&nbsp;</span><span class="v JB33_21" data-id="JB33_21">அவனுடைய உடல் காணப்படாமல் அழிந்து, மூடப்பட்டிருந்த அவனுடைய எலும்புகள் வெளிப்படுகிறது.</span>
<span class="v-num v-22 " data-id="bibleJsn">22&nbsp;</span><span class="v JB33_22" data-id="JB33_22">அவனுடைய ஆத்துமா பாதாளத்திற்கும், அவனுடைய உயிர் மரணத்திற்கும் நெருங்குகிறது.</span>
<span class="v-num v-23 " data-id="bibleJsn">23&nbsp;</span><span class="v JB33_23" data-id="JB33_23">ஆயிரத்தில் ஒருவராகிய பரிந்துபேசுகிற தூதனானவர் மனிதனுக்குத் தம்முடைய நிதானத்தை அறிவிப்பதற்கு, அவனுக்கு சாதகமாக இருந்தாரென்றால்,</span>
<span class="v-num v-24 " data-id="bibleJsn">24&nbsp;</span><span class="v JB33_24" data-id="JB33_24">அவர் அவனுக்கு இரங்கி, அவன் படுகுழியில் இறங்காமல் இருக்க: நீர் அவனைக் காப்பாற்றும்; மீட்கும் பொருளை நான் கண்டுபிடித்தேன் என்பார்.</span>
<span class="v-num v-25 " data-id="bibleJsn">25&nbsp;</span><span class="v JB33_25" data-id="JB33_25">அப்பொழுது அவனுடைய உடல் வாலிபத்தில் இருந்ததைவிட ஆரோக்கியமடையும்; தன் இளவயது நாட்களுக்குத் திரும்புவான்.</span>
<span class="v-num v-26 " data-id="bibleJsn">26&nbsp;</span><span class="v JB33_26" data-id="JB33_26">அவன் தேவனை நோக்கி விண்ணப்பம் செய்யும்போது, அவன் அவருடைய சமுகத்தைக் கெம்பீரத்துடன் பார்க்கும்படி அவர் அவன்மேல் பிரியமாகி, அந்த மனிதனுக்கு அவனுடைய நீதியின் பலனைக் கொடுப்பார்.</span>
<span class="v-num v-27 " data-id="bibleJsn">27&nbsp;</span><span class="v JB33_27" data-id="JB33_27">அவன் மனிதரை நோக்கிப் பார்த்து: நான் பாவம் செய்து செம்மையானதைப் புரட்டினேன், அது எனக்குப் பலன் கொடுக்கவில்லை.</span>
<span class="v-num v-28 " data-id="bibleJsn">28&nbsp;</span><span class="v JB33_28" data-id="JB33_28">என் ஆத்துமா படுகுழியில் இறங்காமல் இருக்க, அவர் அதை காப்பாற்றுவார் ஆகையால் என் உயிர் வெளிச்சத்தைக் காணும் என்று சொல்லுவான்.</span>
<span class="v-num v-29 " data-id="bibleJsn">29&nbsp;</span><span class="v JB33_29" data-id="JB33_29">இதோ, தேவன் மனிதனுடைய ஆத்துமாவைப் படுகுழிக்கு விலக்குகிறதற்கும், அவனை உயிருள்ளோரின் வெளிச்சத்தினாலே பிரகாசிப்பதற்கும்,</span>
<span class="v-num v-30 " data-id="bibleJsn">30&nbsp;</span><span class="v JB33_30" data-id="JB33_30">அவர் இவைகளையெல்லாம் அவனிடத்தில் பலமுறை நடப்பிக்கிறார்.</span>
<span class="v-num v-31 " data-id="bibleJsn">31&nbsp;</span><span class="v JB33_31" data-id="JB33_31">யோபே, நீர் கவனித்து என் சொல்லைக் கேளும்; நான் பேசப்போகிறேன், நீர் மவுனமாயிரும்.</span>
<span class="v-num v-32 " data-id="bibleJsn">32&nbsp;</span><span class="v JB33_32" data-id="JB33_32">சொல்லவேண்டிய நியாயங்கள் இருந்ததென்றால், எனக்குப் பதில் கொடும்; நீர் பேசும், உம்மை நீதிமானாக நிரூபிக்க எனக்கு ஆசையுண்டு.</span>
<span class="v-num v-33 " data-id="bibleJsn">33&nbsp;</span><span class="v JB33_33" data-id="JB33_33">ஒன்றும் இல்லாதிருந்ததென்றால் நீர் என் சொல்லைக் கேளும், மவுனமாயிரும், நான் உமக்கு ஞானத்தைப் போதிப்பேன் என்றான்.</span>
</div>

</div><br>
<div class="footnotes">

</div>


</div></div>
</body>


</html>