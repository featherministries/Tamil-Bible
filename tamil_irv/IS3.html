<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ஏசாயா 3 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="IS.html">Chapter List</a><a class="location" href="IS.html">ஏசாயா 3</a><a class="prev" href="IS2.html">&lt;</a>
<a class="home" href="../index.html">&#9776;</a> 
<a class="next" href="IS4.html">&gt;</a>
</div></div>
<div class="section chapter IS IS3 tamil_irv tam " dir="ltr" lang="tam" data-id="IS3" data-nextid="IS4" data-previd="IS2"><br>
<div class="c">3</div>
<div class="s">எருசலேம் மற்றும் யூதாவிற்கு வரும் நியாயத்தீர்ப்பு</div>
<div class="p">
<span class="v-num v-1 " data-id="bibleJsn">1&nbsp;</span><span class="v IS3_1" data-id="IS3_1">இதோ, சேனைகளின் கர்த்தராகிய ஆண்டவர் எருசலேமிலிருந்தும், யூதாவிலிருந்தும் சகலவிதமான ஆதரவுகளாகிய அப்பமென்கிற எல்லா ஆதரவையும், தண்ணீரென்கிற எல்லா ஆதரவையும்;</span>
<span class="v-num v-2 " data-id="bibleJsn">2&nbsp;</span><span class="v IS3_2" data-id="IS3_2">பராக்கிரமசாலியையும், போர்வீரனையும், நியாயாதிபதியையும், தீர்க்கதரிசியையும், ஞானியையும், மூப்பனையும்;</span>
<span class="v-num v-3 " data-id="bibleJsn">3&nbsp;</span><span class="v IS3_3" data-id="IS3_3">ஐம்பதுபேருக்கு அதிபதியையும், கனம்பொருந்தினவனையும் ஆலோசனைக்காரனையும், தொழில்களில் சாமர்த்தியமுள்ளவனையும், சாதுரியனையும் விலக்குவார்.</span>
<span class="v-num v-4 " data-id="bibleJsn">4&nbsp;</span><span class="v IS3_4" data-id="IS3_4">வாலிபர்களை அவர்களுக்கு அதிபதிகளாகத் தருவேன் என்கிறார்; பிள்ளைகள் அவர்களை ஆளுவார்கள்.</span>
<span class="v-num v-5 " data-id="bibleJsn">5&nbsp;</span><span class="v IS3_5" data-id="IS3_5">மக்கள் ஒடுக்கப்படுவார்கள்; ஒருவருக்கொருவரும், அயலானுக்கு அயலானும் விரோதமாயிருப்பார்கள்; வாலிபன் முதிர்வயதுள்ளவனுக்கும், கீழ்மகன் மேன்மகனுக்கும் இடையூறு செய்வான்.</span>
<span class="v-num v-6 " data-id="bibleJsn">6&nbsp;</span><span class="v IS3_6" data-id="IS3_6">அப்பொழுது ஒருவன் தன் தகப்பன் வீட்டைச்சேர்ந்த தன் சகோதரனைப்பிடித்து: உனக்கு மேலாடை இருக்கிறது, நீ எங்களுக்கு அதிபதியாயிரு; கேட்டிற்கு இணையான இந்தக் காரியம் உன் கையின் கீழாவதாக என்று சொல்ல;</span>
<span class="v-num v-7 " data-id="bibleJsn">7&nbsp;</span><span class="v IS3_7" data-id="IS3_7">அவன் அந்நாளிலே தன் கையை உயர்த்தி: நான் சீர்ப்படுத்துகிறவனாக இருக்கமாட்டேன்; என் வீட்டிலே அப்பமுமில்லை ஆடையுமில்லை; என்னை மக்களுக்கு அதிபதியாக ஏற்படுத்தவேண்டாம் என்பான்.</span>
<span class="v-num v-8 " data-id="bibleJsn">8&nbsp;</span><span class="v IS3_8" data-id="IS3_8">ஏனென்றால் எருசலேம் பாழாக்கப்பட்டது, யூதா விழுந்துபோனது; அவர்களுடைய நாவும், அவர்கள் செயல்களும், கர்த்தருடைய மகிமையின் கண்களுக்கு எரிச்சல் உண்டாக்கத்தக்கதாக அவருக்கு விரோதமாயிருக்கிறது.</span>
<span class="v-num v-9 " data-id="bibleJsn">9&nbsp;</span><span class="v IS3_9" data-id="IS3_9">அவர்கள் முகப்பார்வை அவர்களுக்கு விரோதமாகச் சாட்சியிடும்; அவர்கள் தங்கள் பாவத்தை மறைக்காமல், சோதோம் ஊராரைப்போல வெளிப்படுத்துகிறார்கள்; அவர்களுடைய ஆத்துமாவுக்கு ஐயோ! தங்களுக்கே தீமையை வருவித்துக்கொள்கிறார்கள்.</span>
<span class="v-num v-10 " data-id="bibleJsn">10&nbsp;</span><span class="v IS3_10" data-id="IS3_10">உங்களுக்கு நன்மையுண்டாகும் என்று நீதிமான்களுக்குச் சொல்லுங்கள்; அவர்கள் தங்கள் செயல்களின் பலனை அனுபவிப்பார்கள்.</span>
<span class="v-num v-11 " data-id="bibleJsn">11&nbsp;</span><span class="v IS3_11" data-id="IS3_11">துன்மார்க்கனுக்கு ஐயோ! அவனுக்குக் கேடு உண்டாகும்; அவனுடைய கைகளின் பலன் அவனுக்குக் கிடைக்கும்.</span>
<span class="v-num v-12 " data-id="bibleJsn">12&nbsp;</span><span class="v IS3_12" data-id="IS3_12">பிள்ளைகள் என் மக்களை ஒடுக்குகிறவர்களாக இருக்கிறார்கள்; பெண்கள் அவர்களை ஆளுகிறார்கள். என் மக்களோ, உன்னை நடத்துகிறவர்கள் உன்னை மோசம்போக்கி, நீ நடக்கவேண்டிய வழியை அழித்துப்போடுகிறார்கள்.</span>
<span class="v-num v-13 " data-id="bibleJsn">13&nbsp;</span><span class="v IS3_13" data-id="IS3_13">கர்த்தர் வழக்காட எழுந்திருந்து, மக்களை நியாயந்தீர்க்க நிற்கிறார்.</span>
<span class="v-num v-14 " data-id="bibleJsn">14&nbsp;</span><span class="v IS3_14" data-id="IS3_14">கர்த்தர் தமது மக்களின் மூப்பர்களையும், அவர்களுடைய பிரபுக்களையும் நியாயம் விசாரிப்பார். நீங்களே இந்தத் திராட்சைத்தோட்டத்தை அழித்துப்போட்டீர்கள்; சிறுமையானவனிடத்தில் கொள்ளையிட்ட பொருள் உங்கள் வீடுகளில் இருக்கிறது.</span>
<span class="v-num v-15 " data-id="bibleJsn">15&nbsp;</span><span class="v IS3_15" data-id="IS3_15">நீங்கள் என் மக்களை நொறுக்கிச் சிறுமையானவர்களின் முகத்தை நெரிக்கிறது என்னவென்று சேனைகளின் கர்த்தராகிய ஆண்டவர் உரைக்கிறார்.</span>
<span class="v-num v-16 " data-id="bibleJsn">16&nbsp;</span><span class="v IS3_16" data-id="IS3_16">பின்னும் கர்த்தர் சொல்கிறதாவது: சீயோனின் பெண்கள் அகந்தையாயிருந்து, கழுத்தை நெறித்து நடந்து, கண்களால் கவர்ச்சியாகப்பார்த்து, ஒய்யாரமாக நடந்து, தங்கள் கால்களில் சிலம்பு ஒலிக்கத் திரிகிறார்கள்.</span>
<span class="v-num v-17 " data-id="bibleJsn">17&nbsp;</span><span class="v IS3_17" data-id="IS3_17">ஆதலால் ஆண்டவர் சீயோன் பெண்களின் உச்சந்தலையை மொட்டையாக்குவார்; கர்த்தர் அவர்கள் மானத்தைக் குலைப்பார்.</span>
<span class="v-num v-18 " data-id="bibleJsn">18&nbsp;</span><span class="v IS3_18" data-id="IS3_18">அந்நாளிலே ஆண்டவர் அவர்களுடைய ஆபரணங்களாகிய சிலம்புகளையும், சுட்டிகளையும், பிறைவடிவ கழுத்தணிகளையும்,</span>
<span class="v-num v-19 " data-id="bibleJsn">19&nbsp;</span><span class="v IS3_19" data-id="IS3_19">ஆரங்களையும், வளையல்களையும், தலைமுக்காடுகளையும்,</span>
<span class="v-num v-20 " data-id="bibleJsn">20&nbsp;</span><span class="v IS3_20" data-id="IS3_20">தலை அணிகலன்களையும், பாதசரங்களையும், மார்க்கச்சைகளையும், சுகந்தபரணிகளையும்,</span>
<span class="v-num v-21 " data-id="bibleJsn">21&nbsp;</span><span class="v IS3_21" data-id="IS3_21">தாயித்துகளையும், மோதிரங்களையும், மூக்குத்திகளையும்,</span>
<span class="v-num v-22 " data-id="bibleJsn">22&nbsp;</span><span class="v IS3_22" data-id="IS3_22">விநோத உடைகளையும், சால்வைகளையும், போர்வைகளையும், குப்பிகளையும்,</span>
<span class="v-num v-23 " data-id="bibleJsn">23&nbsp;</span><span class="v IS3_23" data-id="IS3_23">கண்ணாடிகளையும், மெல்லிய ஆடைகளையும், குல்லாக்களையும், துப்பட்டாக்களையும் கழற்றிப்போடுவார்.</span>
<span class="v-num v-24 " data-id="bibleJsn">24&nbsp;</span><span class="v IS3_24" data-id="IS3_24">அப்பொழுது, சுகந்தத்திற்குப் பதிலாகத் துர்க்கந்தமும், கச்சைக்குப் பதிலாகக் கயிறும், மயிர்ச்சுருளுக்குப் பதிலாக மொட்டையும், ஆடம்பரமான உடைகளுக்குப் பதிலாக சணல்உடையும், அழகுக்குப் பதிலாகக் கருகிப்போகுதலும் இருக்கும்.</span>
<span class="v-num v-25 " data-id="bibleJsn">25&nbsp;</span><span class="v IS3_25" data-id="IS3_25">உன் கணவன் பட்டயத்தினாலும், உன் பெலசாலிகள் யுத்தத்திலும் விழுவார்கள்.</span>
<span class="v-num v-26 " data-id="bibleJsn">26&nbsp;</span><span class="v IS3_26" data-id="IS3_26">அவளுடைய வாசல்கள் துக்கித்துப் புலம்பும்; அவள் வெறுமையாக்கப்பட்டுத் தரையிலே உட்காருவாள் என்கிறார்.</span>
</div>

</div><br>
<div class="footnotes">

</div>


</div></div>
</body>


</html>