<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>1 இராஜாக்கள் 4 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="K1.html">Chapter List</a><a class="location" href="K1.html">1 இராஜாக்கள் 4</a><a class="prev" href="K13.html">&lt;</a>
<a class="home" href="../index.html">&#9776;</a> 
<a class="next" href="K15.html">&gt;</a>
</div></div>
<div class="section chapter K1 K14 tamil_irv tam " dir="ltr" lang="tam" data-id="K14" data-nextid="K15" data-previd="K13"><br>
<div class="c">4</div>
<div class="s">சாலொமோனின் அதிகாரிகளும் அதிபதிகளும்</div>
<div class="p">
<span class="v-num v-1 " data-id="bibleJsn">1&nbsp;</span><span class="v K14_1" data-id="K14_1">ராஜாவாகிய சாலொமோன் அனைத்து இஸ்ரவேலின்மேலும் ராஜாவாக இருந்தான்.</span>
<span class="v-num v-2 " data-id="bibleJsn">2&nbsp;</span><span class="v K14_2" data-id="K14_2">அவனுக்கு இருந்த அதிகாரிகள்: சாதோக்கின் மகனாகிய அசரியா ஆசாரியனாக இருந்தான்.</span>
<span class="v-num v-3 " data-id="bibleJsn">3&nbsp;</span><span class="v K14_3" data-id="K14_3">சீசாவின் மகனாகிய ஏலிகோரேப்பும் அகியாவும் எழுத்தர்களாக இருந்தார்கள்; அகிலூதின் மகன் யோசபாத் மந்திரியாக இருந்தான்.</span>
<span class="v-num v-4 " data-id="bibleJsn">4&nbsp;</span><span class="v K14_4" data-id="K14_4">யோய்தாவின் மகன் பெனாயா படைத்தலைவனும், சாதோக்கும் அபியத்தாரும் ஆசாரியர்களுமாக இருந்தார்கள்.</span>
<span class="v-num v-5 " data-id="bibleJsn">5&nbsp;</span><span class="v K14_5" data-id="K14_5">நாத்தானின் மகன் அசரியா அலுவலர்களின் தலைவனாக இருந்தான்; நாத்தானின் மகன் சாபூத் ராஜாவின் ஆசாரியனும் நண்பனாகவும் இருந்தான்.</span>
<span class="v-num v-6 " data-id="bibleJsn">6&nbsp;</span><span class="v K14_6" data-id="K14_6">அகீஷார் அரண்மனை அதிகாரியும், அப்தாவின் மகன் அதோனீராம் கட்டாய வேலை செய்கிறவர்களின் அதிகாரியாக இருந்தான்.</span>
<span class="v-num v-7 " data-id="bibleJsn">7&nbsp;</span><span class="v K14_7" data-id="K14_7">ராஜாவிற்கும் அவனுடைய அரண்மனையில் உள்ளவர்களுக்கும் தேவையான உணவுப்பொருள்களைச் சேகரிக்கிற பன்னிரண்டு அதிகாரிகள் சாலொமோனுக்கு இஸ்ரவேல் தேசமெங்கும் வைக்கப்பட்டிருந்தார்கள்; அவர்கள் மாதத்திற்கு ஒவ்வொருவராக வருடம் முழுவதும் பராமரித்துவந்தார்கள்.</span>
<span class="v-num v-8 " data-id="bibleJsn">8&nbsp;</span><span class="v K14_8" data-id="K14_8">அவர்களின் பெயர்கள்: ஊரின் மகன், இவன் எப்பிராயீம் மலைத் தேசத்தில் இருந்தான்.</span>
<span class="v-num v-9 " data-id="bibleJsn">9&nbsp;</span><span class="v K14_9" data-id="K14_9">தேக்கேரின் மகன், இவன் மாக்காத்சிலும், சால்பீமிலும், பெத்ஷிமேசிலும், ஏலோன்பெத்தானானிலும் இருந்தான்.</span>
<span class="v-num v-10 " data-id="bibleJsn">10&nbsp;</span><span class="v K14_10" data-id="K14_10">ஏசேதின் மகன், இவன் அறுபோத்தில் இருந்தான்; சோகோவும் எப்பேர் பூமியனைத்தும் இவனுடைய விசாரிப்பில் இருந்தது.</span>
<span class="v-num v-11 " data-id="bibleJsn">11&nbsp;</span><span class="v K14_11" data-id="K14_11">அபினதாபின் மகன், இவன் தோரின் நாட்டுப்புறம் அனைத்திற்கும் அதிகாரியாக இருந்தான்; சாலொமோனின் மகளாகிய தாபாத் இவனுக்கு மனைவியாக இருந்தாள்.</span>
<span class="v-num v-12 " data-id="bibleJsn">12&nbsp;</span><span class="v K14_12" data-id="K14_12">அகிலூதின் மகனாகிய பானா, இவன் விசாரிப்பில், தானாகும், மெகிதோவும், சர்த்தனாவுக்குப் பக்கமாகவும் யெஸ்ரயேலுக்குக் கீழாகவும் பெத்செயான்துவங்கி ஆபேல் மெகொல்லாவரை யக்மெயாமுக்கு மறுபக்கம்வரை இருக்கிற பெத்செயான் அனைத்தும் இருந்தது.</span>
<span class="v-num v-13 " data-id="bibleJsn">13&nbsp;</span><span class="v K14_13" data-id="K14_13">கேபேரின் மகன், இவன் கீலேயாத்திலுள்ள ராமோத்தில் இருந்தான்; கீலேயாத்திலுள்ள மனாசேயின் மகனாகிய யாவீரின் கிராமங்களும் மதில்களும் வெண்கலத் தாழ்ப்பாள்களுமுள்ள பாசான் தேசத்தினுடைய அறுபது பெரிய பட்டணங்களுள்ள அர்கோப் பட்டணமும் இவன் விசாரிப்பில் இருந்தது.</span>
<span class="v-num v-14 " data-id="bibleJsn">14&nbsp;</span><span class="v K14_14" data-id="K14_14">இத்தோவின் மகன் அகினதாப், இவன் மக்னாயீமில் இருந்தான்.</span>
<span class="v-num v-15 " data-id="bibleJsn">15&nbsp;</span><span class="v K14_15" data-id="K14_15">அகிமாஸ், இவன் நப்தலியில் இருந்தான்; இவன் சாலொமோனுக்கு இருந்த ஒரு மகளாகிய பஸ்மாத் என்பவளைத் திருமணம்செய்தான்.</span>
<span class="v-num v-16 " data-id="bibleJsn">16&nbsp;</span><span class="v K14_16" data-id="K14_16">ஊசாயின் மகன் பானா, இவன் ஆசேரிலும் ஆலோத்திலும் இருந்தான்.</span>
<span class="v-num v-17 " data-id="bibleJsn">17&nbsp;</span><span class="v K14_17" data-id="K14_17">பருவாவின் மகன் யோசபாத், இவன் இசக்காரில் இருந்தான்.</span>
<span class="v-num v-18 " data-id="bibleJsn">18&nbsp;</span><span class="v K14_18" data-id="K14_18">ஏலாவின் மகன் சீமேயி, இவன் பென்யமீனில் இருந்தான்.</span>
<span class="v-num v-19 " data-id="bibleJsn">19&nbsp;</span><span class="v K14_19" data-id="K14_19">ஊரியின் மகன் கேபேர், இவன் எமோரியர்களின் ராஜாவாகிய சீகோனுக்கும் பாசானின் ராஜாவாகிய ஓகுக்கும் இருந்த தேசமாகிய கீலேயாத் தேசத்தில் இருந்தான்; இவன் மாத்திரம் அத்தேசத்தில் அதிபதியாக இருந்தான்.</span>
</div>
<div class="s">சாலொமோனுக்கு ஒதுக்கப்பட்ட அனுதின உணவு</div>
<div class="p">
<span class="v-num v-20 " data-id="bibleJsn">20&nbsp;</span><span class="v K14_20" data-id="K14_20">யூதாவும் இஸ்ரவேலும் கடற்கரை மணலைப்போல அதிகமாக இருந்து, சாப்பிட்டுக் குடித்து மகிழ்ந்துகொண்டிருந்தார்கள்.</span>
<span class="v-num v-21 " data-id="bibleJsn">21&nbsp;</span><span class="v K14_21" data-id="K14_21">நதிதுவங்கி, பெலிஸ்தர்களின் தேசத்தின் வழியாக எகிப்தின் எல்லைவரை இருக்கிற சகல ராஜ்ஜியங்களையும் சாலொமோன் ஆண்டுகொண்டிருந்தான்; அவர்கள் சாலொமோனுக்குக் காணிக்கைகளைக் கொண்டுவந்து, அவன் உயிரோடிருந்த நாட்களெல்லாம் அவனுக்கு பணிவிடை செய்தார்கள்.</span>
<span class="v-num v-22 " data-id="bibleJsn">22&nbsp;</span><span class="v K14_22" data-id="K14_22">ஒரு நாளுக்கு சாலொமோனுக்கு ஆகும் சாப்பாட்டுச் செலவு, முப்பது மரக்கால் மெல்லிய மாவும், அறுபது மரக்கால் மாவும்,</span>
<span class="v-num v-23 " data-id="bibleJsn">23&nbsp;</span><span class="v K14_23" data-id="K14_23">கலைமான்களையும் வெளிமான்களையும் வரையாடுகளையும் கொழுமையான பறவைகளையும் தவிர, கொழுத்த பத்து மாடுகளும், மேய்ச்சலிலிருந்து வந்த இருபது மாடுகளும் நூறு ஆடுகளுமாகும்.</span>
<span class="v-num v-24 " data-id="bibleJsn">24&nbsp;</span><span class="v K14_24" data-id="K14_24">நதிக்கு இந்த பக்கத்தில் இருக்கிற திப்சாமுதற்கொண்டு ஆசாவரை உள்ளவைகள் எல்லாவற்றையும், நதிக்கு இந்தப்பக்கத்திலுள்ள சகல ராஜாக்களையும் ஆண்டுவந்தான்; அவனைச் சுற்றி எங்கும் சமாதானமாக இருந்தது.</span>
<span class="v-num v-25 " data-id="bibleJsn">25&nbsp;</span><span class="v K14_25" data-id="K14_25">சாலொமோனுடைய நாட்களெல்லாம் தாண் துவங்கி பெயெர்செபாவரையும், யூதாவும் இஸ்ரவேலும் அவரவர் தங்கள் தங்கள் திராட்சச்செடியின் நிழலிலும், தங்கள் தங்கள் அத்திமரத்தின் நிழலிலும் சுகமாய்க் குடியிருந்தார்கள்.</span>
<span class="v-num v-26 " data-id="bibleJsn">26&nbsp;</span><span class="v K14_26" data-id="K14_26">சாலொமோனுக்கு நான்காயிரம் குதிரைலாயங்களும், பன்னிரண்டாயிரம் குதிரை வீரர்களும் இருந்தார்கள்.</span>
<span class="v-num v-27 " data-id="bibleJsn">27&nbsp;</span><span class="v K14_27" data-id="K14_27">மேற்சொல்லிய அதிகாரிகளில் ஒவ்வொருவரும் தன்தன் மாதத்திலே சாலொமோன் ராஜாவிற்கும், ராஜாவின் பந்திக்கு வரும் யாவருக்கும் தேவையானவைகளை ஒரு குறைவுமின்றி பராமரித்து,</span>
<span class="v-num v-28 " data-id="bibleJsn">28&nbsp;</span><span class="v K14_28" data-id="K14_28">குதிரைகளுக்கும் ஒட்டகங்களுக்கும் தேவையான வாற்கோதுமையையும், வைக்கோலையும், அவரவர் தங்களுக்கு இடப்பட்ட கட்டளையின்படி அவைகள் இருக்கும் இடத்திற்குக் கொண்டுவருவார்கள்.</span>
</div>
<div class="s">சாலொமோனின் ஞானம்</div>
<div class="p">
<span class="v-num v-29 " data-id="bibleJsn">29&nbsp;</span><span class="v K14_29" data-id="K14_29">தேவன் சாலொமோனுக்கு மிகுதியான ஞானத்தையும் புத்தியையும், கடற்கரை மணலைப்போல பரந்த புரிந்துகொள்ளும் திறனையும் கொடுத்தார்.</span>
<span class="v-num v-30 " data-id="bibleJsn">30&nbsp;</span><span class="v K14_30" data-id="K14_30">சகல கிழக்குப்பகுதி மக்களின் ஞானத்தையும் எகிப்தியர்களின் சகல ஞானத்தையும்விட சாலொமோனின் ஞானம் சிறந்ததாக இருந்தது.</span>
<span class="v-num v-31 " data-id="bibleJsn">31&nbsp;</span><span class="v K14_31" data-id="K14_31">அவன் எஸ்ராகியனாகிய ஏத்தானிலும், ஏமான், கல்கோல், தர்தா என்னும் மாகோலின் மகன்களிலும், மற்ற எல்லா மனிதர்களிலும் ஞானவானாக இருந்தான்; சுற்றிலும் இருந்த சகல தேசங்களிலும் அவன் புகழ் பிரபலமாக இருந்தது.</span>
<span class="v-num v-32 " data-id="bibleJsn">32&nbsp;</span><span class="v K14_32" data-id="K14_32">அவன் மூவாயிரம் நீதிமொழிகளைச் சொன்னான்; அவனுடைய பாட்டுகள் ஆயிரத்து ஐந்து.</span>
<span class="v-num v-33 " data-id="bibleJsn">33&nbsp;</span><span class="v K14_33" data-id="K14_33">லீபனோனில் இருக்கிற கேதுரு மரங்கள் முதற்கொண்டு சுவரில் முளைக்கிற ஈசோப்புப் பூண்டு வரைக்குமுள்ள மரமுதலிய தாவரங்களைக்குறித்தும், மிருகங்கள் பறவைகள் ஊருகின்ற பிராணிகள் மீன்கள் ஆகிய இவைகளைக் குறித்தும் சொன்னான்.</span>
<span class="v-num v-34 " data-id="bibleJsn">34&nbsp;</span><span class="v K14_34" data-id="K14_34">சாலொமோனின் ஞானத்தைக் குறித்துக் கேள்விப்பட்ட பூமியின் எல்லா ராஜாக்களிடத்திலுமிருந்தும் எல்லா தேசத்து மக்களும் அவனுடைய ஞானத்தைக் கேட்பதற்கு வந்தார்கள்.</span>
</div>

</div><br>
<div class="footnotes">

</div>


</div></div>
</body>


</html>