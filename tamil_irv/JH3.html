<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>யோனா 3 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="JH.html">Chapter List</a><a class="location" href="JH.html">யோனா 3</a><a class="prev" href="JH2.html">&lt;</a>
<a class="home" href="../index.html">&#9776;</a> 
<a class="next" href="JH4.html">&gt;</a>
</div></div>
<div class="section chapter JH JH3 tamil_irv tam " dir="ltr" lang="tam" data-id="JH3" data-nextid="JH4" data-previd="JH2"><br>
<div class="c">3</div>
<div class="s">யோனா நினிவேக்குச் செல்லுதல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v JH3_1" data-id="JH3_1">இரண்டாவதுமுறை கர்த்தருடைய வார்த்தை யோனாவுக்கு உண்டாகி, அவர்:</span>
<span class="v-num v-2 " data-id="bibleJsn">2&nbsp;</span><span class="v JH3_2" data-id="JH3_2">நீ எழுந்து பெரிய நகரமாகிய நினிவேக்குப் போய், நான் உனக்குக் கற்பிக்கும் வார்த்தையை அதற்கு எதிராகப் பிரசங்கம் செய் என்றார்.</span>
<span class="v-num v-3 " data-id="bibleJsn">3&nbsp;</span><span class="v JH3_3" data-id="JH3_3">யோனா எழுந்து, கர்த்தருடைய வார்த்தையின்படியே நினிவேக்குப் போனான்; நினிவே மூன்றுநாட்கள் பிரயாண விஸ்தாரமான மகா பெரிய நகரமாக இருந்தது.</span>
<span class="v-num v-4 " data-id="bibleJsn">4&nbsp;</span><span class="v JH3_4" data-id="JH3_4">யோனா நகரத்தில் பிரவேசித்து, ஒரு நாள் பிரயாணம்செய்து: இன்னும் நாற்பதுநாட்களில் நினிவே கவிழ்க்கப்பட்டுப்போகும் என்று கூறினான்.</span>
<span class="v-num v-5 " data-id="bibleJsn">5&nbsp;</span><span class="v JH3_5" data-id="JH3_5">அப்பொழுது நினிவேயிலுள்ள மக்கள் தேவனை விசுவாசித்து, உபவாசம் செய்யும்படிக் கூறினார்கள்; பெரியோர்முதல் சிறியோர்வரைக்கும் சாக்கு உடையை அணிந்துகொண்டார்கள்.</span>
<span class="v-num v-6 " data-id="bibleJsn">6&nbsp;</span><span class="v JH3_6" data-id="JH3_6">இந்தச் செய்தி நினிவேயின் ராஜாவுக்கு எட்டினபோது, அவன் தன்னுடைய சிங்காசனத்தைவிட்டு எழுந்து, தான் அணிந்திருந்த ஆடையைக் கழற்றிப்போட்டு, சாக்கு உடையை அணிந்துகொண்டு, சாம்பலிலே உட்கார்ந்தான்.</span>
<span class="v-num v-7 " data-id="bibleJsn">7&nbsp;</span><span class="v JH3_7" data-id="JH3_7">மேலும் ராஜா, தானும் தன்னுடைய ஆலோசகர்களும் தீர்மானித்த கட்டளையாக, நினிவே எங்கும் மனிதர்களும் மிருகங்களும், மாடுகளும், ஆடுகளும் ஒன்றும் ருசிபார்க்காமலிருக்கவும், மேயாமலும் தண்ணீர் குடிக்காமலும் இருக்கவும்,</span>
<span class="v-num v-8 " data-id="bibleJsn">8&nbsp;</span><span class="v JH3_8" data-id="JH3_8">மனிதர்களும் மிருகங்களும் சணலினால் மூடிக்கொண்டு, தேவனை நோக்கி அதிக சத்தமாகக் கூப்பிடவும், அவரவர்கள் தம்தம் பொல்லாத வழியையும் தம்தம் கைகளிலுள்ள கொடுமையையும்விட்டுத் திரும்பவும்வேண்டும்.</span>
<span class="v-num v-9 " data-id="bibleJsn">9&nbsp;</span><span class="v JH3_9" data-id="JH3_9">யாருக்குத் தெரியும்; நாம் அழிந்துபோகாதபடிக்கு ஒருவேளை தேவன் மனமிரங்கி, தம்முடைய கடுங்கோபத்தைவிட்டுத் திரும்பினாலும் திரும்புவார் என்று சொல்லச்சொன்னான்.</span>
<span class="v-num v-10 " data-id="bibleJsn">10&nbsp;</span><span class="v JH3_10" data-id="JH3_10">அவர்கள் தங்களுடைய பொல்லாத வழியைவிட்டுத் திரும்பினார்களென்று தேவன் அவர்களுடைய கிரியைகளைப்பார்த்து, தாம் அவர்களுக்குச் செய்வேன் என்று சொல்லியிருந்த தீங்கைக்குறித்து மனமிரங்கி, அதைச் செய்யாமல் இருந்தார்.</span>
</div>

</div><br>
<div class="footnotes">

</div>


</div></div>
</body>


</html>