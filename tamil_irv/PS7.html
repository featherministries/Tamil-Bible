<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>சங்கீதம் 7 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="PS.html">Chapter List</a><a class="location" href="PS.html">சங்கீதம் 7</a><a class="prev" href="PS6.html">&lt;</a>
<a class="home" href="../index.html">&#9776;</a> 
<a class="next" href="PS8.html">&gt;</a>
</div></div>
<div class="section chapter PS PS7 tamil_irv tam " dir="ltr" lang="tam" data-id="PS7" data-nextid="PS8" data-previd="PS6"><br>
<div class="c">சங்கீதம் 7</div>
<div class="d">பென்யமீனியனாகிய கூஷ் என்பவனுடைய வார்த்தையினிமித்தம் கர்த்தரை நோக்கி தாவீது பாடிய பாடல்.</div>
<div class="p">
<span class="v-num v-1 " data-id="bibleJsn">1&nbsp;</span><span class="v PS7_1" data-id="PS7_1">என் தேவனாகிய கர்த்தாவே, உம்மிடம் அடைக்கலம் தேடுகிறேன்; என்னைத் துன்பப்படுத்துகிறவர்கள் எல்லோருக்கும் என்னை விலக்கி காப்பாற்றும்.</span>
<span class="v-num v-2 " data-id="bibleJsn">2&nbsp;</span><span class="v PS7_2" data-id="PS7_2">எதிரி சிங்கம்போல் என்னுடைய ஆத்துமாவைப் பிடித்துக்கொண்டுபோய், விடுவிக்கிறவன் இல்லாததால், அதைப் பீறாதபடிக்கு என்னைத் தப்புவியும்.</span>
<span class="v-num v-3 " data-id="bibleJsn">3&nbsp;</span><span class="v PS7_3" data-id="PS7_3">என் தேவனாகிய கர்த்தாவே, நான் இதைச் செய்ததும், என்னுடைய கைகளில் நியாயக்கேடு இருக்கிறதும்,</span>
<span class="v-num v-4 " data-id="bibleJsn">4&nbsp;</span><span class="v PS7_4" data-id="PS7_4">என்னோடு சமாதானமாக இருந்தவனுக்கு நான் தீமைசெய்ததும், காரணமில்லாமல் எனக்கு எதிரியானவனை நான் கொள்ளையிட்டதும் உண்டானால்,</span>
<span class="v-num v-5 " data-id="bibleJsn">5&nbsp;</span><span class="v PS7_5" data-id="PS7_5">எதிரி என்னுடைய ஆத்துமாவைத் தொடர்ந்துபிடித்து, என்னுடைய உயிரைத் தரையிலே தள்ளி மிதித்து, என்னுடைய மகிமையைப் புழுதியிலே தாழ்த்தட்டும்.</span>
<span class="v-num v-6 " data-id="bibleJsn">6&nbsp;</span><span class="v PS7_6" data-id="PS7_6">கர்த்தாவே, நீர் உம்முடைய கோபத்தில் எழுந்திருந்து, என்னுடைய எதிரிகளுடைய கடுங்கோபங்களுக்காக உம்மை உயர்த்தி, எனக்காக விழித்துக்கொள்ளும்; நியாயத்தீர்ப்பை நியமித்திருக்கிறீரே.</span>
<span class="v-num v-7 " data-id="bibleJsn">7&nbsp;</span><span class="v PS7_7" data-id="PS7_7">மக்கள்கூட்டம் உம்மைச் சூழ்ந்துகொள்ளட்டும்; அவர்களுக்காகத் திரும்பவும் உன்னதத்திற்கு எழுந்தருளும்.</span>
<span class="v-num v-8 " data-id="bibleJsn">8&nbsp;</span><span class="v PS7_8" data-id="PS7_8">கர்த்தர் மக்களுக்கு நியாயம் செய்வார்; கர்த்தாவே, என்னுடைய நீதியினாலும் என்னிலுள்ள உண்மையினாலும் எனக்கு நியாயம்செய்யும்.</span>
<span class="v-num v-9 " data-id="bibleJsn">9&nbsp;</span><span class="v PS7_9" data-id="PS7_9">துன்மார்க்கனுடைய தீய செயல்கள் ஒழிவதாக; நீதிமானை நிலைநிறுத்தும்; நீதியுள்ளவராக இருக்கிற தேவனே நீர் இருதயங்களையும், சிந்தைகளையும் சோதித்தறிகிறவர்.</span>
<span class="v-num v-10 " data-id="bibleJsn">10&nbsp;</span><span class="v PS7_10" data-id="PS7_10">செம்மையான இருதயமுள்ளவர்களை இரட்சிக்கிற தேவனிடத்தில் என்னுடைய கேடகம் இருக்கிறது.</span>
<span class="v-num v-11 " data-id="bibleJsn">11&nbsp;</span><span class="v PS7_11" data-id="PS7_11">தேவன் நீதியுள்ள நியாயாதிபதி; அவர் நாள்தோறும் பாவியின்மேல் கோபம்கொள்ளுகிற தேவன்.</span>
<span class="v-num v-12 " data-id="bibleJsn">12&nbsp;</span><span class="v PS7_12" data-id="PS7_12">அவன் மனந்திரும்பாவிட்டால் அவர் தம்முடைய பட்டயத்தைக் கூர்மையாக்குவார்; அவர் தம்முடைய வில்லை நாணேற்றி, அதை ஆயத்தப்படுத்தியிருக்கிறார்.</span>
<span class="v-num v-13 " data-id="bibleJsn">13&nbsp;</span><span class="v PS7_13" data-id="PS7_13">அவனுக்கு மரண ஆயுதங்களை ஆயத்தம் செய்தார்; தம்முடைய அம்புகளை நெருப்பு அம்புகளாக்கினார்.</span>
<span class="v-num v-14 " data-id="bibleJsn">14&nbsp;</span><span class="v PS7_14" data-id="PS7_14">இதோ, அவனுடைய அக்கிரமத்தைப் பெறக் கர்ப்பவேதனைப்படுகிறான்; தீவினையைக் கர்ப்பந்தரித்து, பொய்யைப் பெறுகிறான்.</span>
<span class="v-num v-15 " data-id="bibleJsn">15&nbsp;</span><span class="v PS7_15" data-id="PS7_15">குழியை வெட்டி, அதை ஆழமாக்கினான்; தான் வெட்டின குழியில் தானே விழுந்தான்.</span>
<span class="v-num v-16 " data-id="bibleJsn">16&nbsp;</span><span class="v PS7_16" data-id="PS7_16">அவனுடைய தீவினை அவனுடைய தலையின்மேல் திரும்பும், அவனுடைய கொடுமை அவனுடைய உச்சந்தலையின்மேல் இறங்கும்.</span>
<span class="v-num v-17 " data-id="bibleJsn">17&nbsp;</span><span class="v PS7_17" data-id="PS7_17">நான் கர்த்தரை அவருடைய நீதியின்படி துதிப்பேன். நான் உன்னதமான கர்த்தருடைய பெயரைப் புகழ்ந்து பாடுவேன்.</span>
</div>

</div><br>
<div class="footnotes">

</div>


</div></div>
</body>


</html>