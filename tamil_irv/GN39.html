<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>ஆதியாகமம் 39 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="GN.html">Chapter List</a><a class="location" href="GN.html">ஆதியாகமம் 39</a><a class="prev" href="GN38.html">&lt;</a>
<a class="home" href="../index.html">&#9776;</a> 
<a class="next" href="GN40.html">&gt;</a>
</div></div>
<div class="section chapter GN GN39 tamil_irv tam " dir="ltr" lang="tam" data-id="GN39" data-nextid="GN40" data-previd="GN38"><br>
<div class="c">39</div>
<div class="s">யோசேப்பும் போத்திபாரின் மனைவியும்</div>
<div class="p">
<span class="v-num v-1 " data-id="bibleJsn">1&nbsp;</span><span class="v GN39_1" data-id="GN39_1">யோசேப்பு எகிப்திற்குக் கொண்டு போகப்பட்டான். பார்வோனுடைய அதிகாரியும் மெய்க்காப்பாளர்களுக்குத் தலைவனுமாகிய போத்திபார் என்னும் எகிப்து தேசத்தான் அவனை அந்த இடத்திற்குக் கொண்டுவந்த இஸ்மவேலரிடத்தில் விலைக்கு வாங்கினான்.</span>
<span class="v-num v-2 " data-id="bibleJsn">2&nbsp;</span><span class="v GN39_2" data-id="GN39_2">கர்த்தர் யோசேப்போடு இருந்தார், அவன் காரியசித்தியுள்ளவனானான்; அவன் எகிப்தியனாகிய தன் எஜமானுடைய வீட்டிலே இருந்தான்.</span>
<span class="v-num v-3 " data-id="bibleJsn">3&nbsp;</span><span class="v GN39_3" data-id="GN39_3">கர்த்தர் அவனோடு இருக்கிறார் என்றும், அவன் செய்கிற அனைத்தையும் கர்த்தர் வாய்க்கச்செய்கிறார் என்றும், அவனுடைய எஜமான் கண்டு;</span>
<span class="v-num v-4 " data-id="bibleJsn">4&nbsp;</span><span class="v GN39_4" data-id="GN39_4">யோசேப்பினிடத்தில் தயவுவைத்து, அவனைத் தனக்கு வேலைக்காரனும் தன் வீட்டிற்கு விசாரணைக்காரனுமாக்கி, தனக்கு உண்டான அனைத்தையும் அவனுடைய கையில் ஒப்புவித்தான்.</span>
<span class="v-num v-5 " data-id="bibleJsn">5&nbsp;</span><span class="v GN39_5" data-id="GN39_5">அவனைத் தன் வீட்டிற்கும் தனக்கு உண்டான எல்லாவற்றிற்கும் விசாரணைக்காரனாக்கினது முதற்கொண்டு, கர்த்தர் யோசேப்பின்மூலம் அந்த எகிப்தியன் வீட்டை ஆசீர்வதித்தார்; வீட்டிலும் வெளியிலும் அவனுக்கு உண்டானவைகள் எல்லாவற்றிலும் கர்த்தருடைய ஆசீர்வாதம் இருந்தது.</span>
<span class="v-num v-6 " data-id="bibleJsn">6&nbsp;</span><span class="v GN39_6" data-id="GN39_6">ஆகையால், அவன் தனக்கு உண்டானதையெல்லாம் யோசேப்பின் கையிலே ஒப்புக்கொடுத்துவிட்டு, தான் சாப்பிடுகிற உணவு தவிர தன்னிடத்திலிருந்த மற்றொன்றைக்குறித்தும் விசாரிக்காமல் இருந்தான். யோசேப்பு அழகான ரூபமும் சௌந்தரிய முகமும் உள்ளவனாயிருந்தான்.</span>
<span class="v-num v-7 " data-id="bibleJsn">7&nbsp;</span><span class="v GN39_7" data-id="GN39_7">சிலநாட்கள் சென்றபின், அவனுடைய எஜமானின் மனைவி யோசேப்பின்மேல் மோகம்கொண்டு, என்னோடு உறவுகொள் என்றாள்.</span>
<span class="v-num v-8 " data-id="bibleJsn">8&nbsp;</span><span class="v GN39_8" data-id="GN39_8">அவனோ தன் எஜமானுடைய மனைவியின் சொல்லுக்குச் சம்மதிக்காமல், அவளை நோக்கி: இதோ, வீட்டிலே என்னிடத்தில் இருக்கிறவைகளில் ஒன்றைக்குறித்தும் என் ஆண்டவன் விசாரிக்காமல், தமக்கு உண்டான எல்லாவற்றையும் என்னுடைய கையில் ஒப்படைத்திருக்கிறார்.</span>
<span class="v-num v-9 " data-id="bibleJsn">9&nbsp;</span><span class="v GN39_9" data-id="GN39_9">இந்த வீட்டிலே என்னிலும் பெரியவன் இல்லை; நீ அவருடைய மனைவியாக இருப்பதால் உன்னைத்தவிர வேறோன்றையும் அவர் எனக்கு விலக்கி வைக்கவில்லை; இப்படியிருக்கும்போது, நான் இத்தனை பெரிய பொல்லாங்குக்கு உடன்பட்டு, தேவனுக்கு விரோதமாகப் பாவம் செய்வது எப்படி என்றான்.</span>
<span class="v-num v-10 " data-id="bibleJsn">10&nbsp;</span><span class="v GN39_10" data-id="GN39_10">அவள் தொடர்ந்து யோசேப்போடு இப்படிப் பேசிக்கொண்டு வந்தும், அவன் அவளுடனே உறவுகொள்ளவும் அவளுடனே இருக்கவும் சம்மதிக்கவில்லை.</span>
<span class="v-num v-11 " data-id="bibleJsn">11&nbsp;</span><span class="v GN39_11" data-id="GN39_11">இப்படியிருக்கும்போது, ஒருநாள் அவன் தன் வேலையைச் செய்கிறதற்கு வீட்டிற்குள் போனான்; வீட்டு மனிதர்களில் ஒருவரும் வீட்டில் இல்லை.</span>
<span class="v-num v-12 " data-id="bibleJsn">12&nbsp;</span><span class="v GN39_12" data-id="GN39_12">அப்பொழுது அவள் அவனுடைய உடையைப் பற்றிப் பிடித்து, என்னோடு உறவுகொள் என்றாள். அவனோ தன் உடையை அவள் கையிலே விட்டுவிட்டு வெளியே ஓடிப்போனான்.</span>
<span class="v-num v-13 " data-id="bibleJsn">13&nbsp;</span><span class="v GN39_13" data-id="GN39_13">அவன் வெளியே ஓடிப்போனதை அவள் கண்டபோது,</span>
<span class="v-num v-14 " data-id="bibleJsn">14&nbsp;</span><span class="v GN39_14" data-id="GN39_14">அவள் தன் வீட்டு மனிதரைக் கூப்பிட்டு: பாருங்கள், எபிரெய மனிதன் நம்மை பரியாசம்செய்ய, போத்திபார் அவனை நம்மிடத்தில் கொண்டுவந்தார், அவன் என்னோடு உறவுகொள்வதற்கு என்னிடத்தில் வந்தான்; நான் மிகுந்த சத்தமிட்டுக் கூப்பிட்டேன்.</span>
<span class="v-num v-15 " data-id="bibleJsn">15&nbsp;</span><span class="v GN39_15" data-id="GN39_15">நான் சத்தமிட்டுக் கூப்பிடுகிறதை அவன் கேட்டு, தன் உடையை என்னிடத்தில் விட்டுவிட்டு, வெளியே ஓடிப்போய்விட்டான் என்று சொன்னாள்.</span>
<span class="v-num v-16 " data-id="bibleJsn">16&nbsp;</span><span class="v GN39_16" data-id="GN39_16">அவனுடைய எஜமான் வீட்டிற்கு வரும்வரைக்கும் அவனுடைய உடையைத் தன்னிடத்தில் வைத்திருந்து,</span>
<span class="v-num v-17 " data-id="bibleJsn">17&nbsp;</span><span class="v GN39_17" data-id="GN39_17">அவனை நோக்கி: நீர் நம்மிடத்தில் கொண்டுவந்த அந்த எபிரெய வேலைக்காரன் தவறான எண்ணத்துடன் என்னிடத்தில் வந்தான்.</span>
<span class="v-num v-18 " data-id="bibleJsn">18&nbsp;</span><span class="v GN39_18" data-id="GN39_18">அப்பொழுது நான் சத்தமிட்டுக் கூப்பிட்டேன், அவன் தன் உடையை என்னிடத்தில் விட்டுவிட்டு வெளியே ஓடிப்போனான் என்றாள்.</span>
<span class="v-num v-19 " data-id="bibleJsn">19&nbsp;</span><span class="v GN39_19" data-id="GN39_19">உம்முடைய வேலைக்காரன் எனக்கு இப்படிச் செய்தான் என்று தன் மனைவி தன்னிடம் சொன்ன வார்த்தைகளை அவனுடைய எஜமான் கேட்டபோது, அவன் கோபமடைந்தான்.</span>
<span class="v-num v-20 " data-id="bibleJsn">20&nbsp;</span><span class="v GN39_20" data-id="GN39_20">யோசேப்பின் எஜமான் அவனைப்பிடித்து, ராஜாவின் கட்டளையால் காவலில் வைக்கப்பட்டவர்கள் இருக்கும் சிறைச்சாலையிலே அவனை ஒப்புவித்தான். அந்தச் சிறைச்சாலையில் அவன் இருந்தான்.</span>
<span class="v-num v-21 " data-id="bibleJsn">21&nbsp;</span><span class="v GN39_21" data-id="GN39_21">கர்த்தரோ யோசேப்போடு இருந்து, அவன்மேல் கிருபைவைத்து, சிறைச்சாலைத் தலைவனுடைய தயவு அவனுக்குக் கிடைக்கச்செய்தார்.</span>
<span class="v-num v-22 " data-id="bibleJsn">22&nbsp;</span><span class="v GN39_22" data-id="GN39_22">சிறைச்சாலைத் தலைவன் சிறைச்சாலையில் வைக்கப்பட்ட அனைவரையும் யோசேப்பின் பொறுப்பிலே ஒப்புவித்தான்; அங்கே அவர்கள் செய்வதெல்லாவற்றிற்கும் யோசேப்பு பொறுப்பாயிருந்தான்.</span>
<span class="v-num v-23 " data-id="bibleJsn">23&nbsp;</span><span class="v GN39_23" data-id="GN39_23">கர்த்தர் அவனோடு இருந்ததினாலும், அவன் எதைச் செய்தானோ அதைக் கர்த்தர் வாய்க்கச்செய்ததாலும், அவன் வசமாயிருந்த ஒன்றையும் குறித்துச் சிறைச்சாலைத் தலைவன் விசாரிக்கவில்லை.</span>
</div>

</div><br>
<div class="footnotes">

</div>


</div></div>
</body>


</html>