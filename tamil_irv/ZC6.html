<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>சகரியா 6 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="ZC.html">Chapter List</a><a class="location" href="ZC.html">சகரியா 6</a><a class="prev" href="ZC5.html">&lt;</a>
<a class="home" href="../index.html">&#9776;</a> 
<a class="next" href="ZC7.html">&gt;</a>
</div></div>
<div class="section chapter ZC ZC6 tamil_irv tam " dir="ltr" lang="tam" data-id="ZC6" data-nextid="ZC7" data-previd="ZC5"><br>
<div class="c">6</div>
<div class="s">நான்கு இரதங்கள்</div>
<div class="p">
<span class="v-num v-1 " data-id="bibleJsn">1&nbsp;</span><span class="v ZC6_1" data-id="ZC6_1">நான் திரும்பவும் என் கண்களை ஏறெடுத்து, இதோ, இரண்டு மலைகளின் நடுவாகப் புறப்பட்டு வருகிற நான்கு இரதங்களைக் கண்டேன்; அந்த மலைகள் வெண்கல மலைகளாயிருந்தன.</span>
<span class="v-num v-2 " data-id="bibleJsn">2&nbsp;</span><span class="v ZC6_2" data-id="ZC6_2">முதலாம் இரதத்தில் சிவப்புக் குதிரைகளும், இரண்டாம் இரதத்தில் கறுப்புக்குதிரைகளும்,</span>
<span class="v-num v-3 " data-id="bibleJsn">3&nbsp;</span><span class="v ZC6_3" data-id="ZC6_3">மூன்றாம் இரதத்தில் வெள்ளைக்குதிரைகளும், நான்காம் இரதத்தில் புள்ளிபுள்ளியான சிவப்புக்குதிரைகளும் பூட்டப்பட்டிருந்தன.</span>
<span class="v-num v-4 " data-id="bibleJsn">4&nbsp;</span><span class="v ZC6_4" data-id="ZC6_4">நான் என்னுடன் பேசின தூதனை நோக்கி: ஆண்டவனே, இவைகள் என்னவென்று கேட்டேன்.</span>
<span class="v-num v-5 " data-id="bibleJsn">5&nbsp;</span><span class="v ZC6_5" data-id="ZC6_5">அந்தத் தூதன் எனக்கு மறுமொழியாக: இவைகள் சர்வலோகத்திற்கும் ஆண்டவராயிருக்கிறவருடைய சமுகத்தில் நின்று புறப்படுகிற வானத்தினுடைய நான்கு ஆவிகள் என்றார்.</span>
<span class="v-num v-6 " data-id="bibleJsn">6&nbsp;</span><span class="v ZC6_6" data-id="ZC6_6">ஒன்றில் பூட்டப்பட்டிருந்த கறுப்புக்குதிரைகள் வடதேசத்திற்குப் புறப்பட்டுப்போயின; வெண்மையான குதிரைகள் அவைகளின் பின்னே புறப்பட்டுப்போனது; புள்ளிபுள்ளியான குதிரைகள் தென்தேசத்திற்குப் புறப்பட்டுப்போனது.</span>
<span class="v-num v-7 " data-id="bibleJsn">7&nbsp;</span><span class="v ZC6_7" data-id="ZC6_7">சிவப்புக் குதிரைகளோவென்றால் புறப்பட்டுப்போய், பூமியிலே சுற்றித்திரிய கேட்டுக்கொண்டன; அதற்கு அவர்: போய் பூமியில் சுற்றித்திரியுங்கள் என்றார்; அப்படியே பூமியிலே சுற்றித்திரிந்தன.</span>
<span class="v-num v-8 " data-id="bibleJsn">8&nbsp;</span><span class="v ZC6_8" data-id="ZC6_8">பின்பு அவர் என்னைக் கூப்பிட்டு: பார், வடதேசத்திற்குப் புறப்பட்டுப்போனவைகள், வடதேசத்திலே என் கோபத்தைச் சாந்தப்படுத்தியது என்று என்னுடன் சொன்னார்.</span>
</div>
<div class="s">யோசுவாவுக்குக் கிரீடம் அணிவிப்பதற்கான கட்டளை</div>
<div class="p">
<span class="v-num v-9 " data-id="bibleJsn">9&nbsp;</span><span class="v ZC6_9" data-id="ZC6_9">பின்பு கர்த்தருடைய வார்த்தை எனக்கு உண்டாகி அவர்:</span>
<span class="v-num v-10 " data-id="bibleJsn">10&nbsp;</span><span class="v ZC6_10" data-id="ZC6_10">சிறையிருப்பின் மனிதர்களாகிய எல்தாயும், தொபியாவும், யெதாயாவும் பாபிலோனிலிருந்து வந்திருக்கும் அந்நாளிலே நீ போய், செப்பனியாவின் மகனாகிய யோசியாவின் வீட்டிற்குள் நுழைந்து,</span>
<span class="v-num v-11 " data-id="bibleJsn">11&nbsp;</span><span class="v ZC6_11" data-id="ZC6_11">அங்கே அவர்களுடைய கையிலே வெள்ளியையும் பொன்னையும் வாங்கி, கிரீடங்களைச் செய்வித்து, யோத்சதாக்கின் மகனாகிய யோசுவா என்னும் பிரதான ஆசாரியனுடைய தலையிலே வைத்து,</span>
<span class="v-num v-12 " data-id="bibleJsn">12&nbsp;</span><span class="v ZC6_12" data-id="ZC6_12">அவனுடன் சொல்லவேண்டியது: சேனைகளின் கர்த்தர் சொல்லுகிறது என்னவென்றால்: இதோ, ஒரு மனிதன், அவருடைய நாமம் கிளை என்னப்படும்; அவர் தம்முடைய ஸ்தானத்திலிருந்து முளைத்தெழும்பிக் கர்த்தருடைய ஆலயத்தைக் கட்டுவார்.</span>
<span class="v-num v-13 " data-id="bibleJsn">13&nbsp;</span><span class="v ZC6_13" data-id="ZC6_13">அவரே கர்த்தருடைய ஆலயத்தைக் கட்டுவார்; அவர் மகிமைபொருந்தினவராய், தம்முடைய சிங்காசனத்தின்மேல் வீற்றிருந்து ஆளுகை செய்வார்; தம்முடைய சிங்காசனத்தின்மேல் ஆசாரியராகவும் இருப்பார்; இவ்விரண்டின் நடுவாகச் சமாதானத்தின் ஆலோசனை விளங்கும்.</span>
<span class="v-num v-14 " data-id="bibleJsn">14&nbsp;</span><span class="v ZC6_14" data-id="ZC6_14">இந்தக் கிரீடங்களோவென்றால், கர்த்தருடைய ஆலயத்திலே, ஏலேமுக்கும், தொபியாவுக்கும், யெதாயாவுக்கும், செப்பனியாவின் மகனாகிய ஏனுக்கும் நினைப்பூட்டுதலுக்கென்று வைக்கப்படுவதாக.</span>
<span class="v-num v-15 " data-id="bibleJsn">15&nbsp;</span><span class="v ZC6_15" data-id="ZC6_15">தூரத்திலுள்ளவர்கள் வந்து கர்த்தருடைய ஆலயத்தைக் கூட இருந்து கட்டுவார்கள்; அப்பொழுது சேனைகளின் கர்த்தர் என்னை உங்களிடத்திற்கு அனுப்பினாரென்று அறிந்துகொள்வீர்கள்; நீங்கள் உங்கள் தேவனாகிய கர்த்தரின் சத்தத்தைக் கேட்டு நடந்தீர்களென்றால் இது நிறைவேறும் என்று சொல் என்றார்.</span>
</div>

</div><br>
<div class="footnotes">

</div>


</div></div>
</body>


</html>