<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>யோபு 36 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="JB.html">Chapter List</a><a class="location" href="JB.html">யோபு 36</a><a class="prev" href="JB35.html">&lt;</a>
<a class="home" href="../index.html">&#9776;</a> 
<a class="next" href="JB37.html">&gt;</a>
</div></div>
<div class="section chapter JB JB36 tamil_irv tam " dir="ltr" lang="tam" data-id="JB36" data-nextid="JB37" data-previd="JB35"><br>
<div class="c">36</div>
<div class="p">
<span class="v-num v-1 " data-id="bibleJsn">1&nbsp;</span><span class="v JB36_1" data-id="JB36_1">பின்னும் எலிகூ:</span>
<span class="v-num v-2 " data-id="bibleJsn">2&nbsp;</span><span class="v JB36_2" data-id="JB36_2">நான் பேசிமுடியும்வரை சற்றேபொறும்; இன்னும் தேவனின் சார்பாக நான் சொல்லவேண்டிய நியாயங்களை உமக்குச் சொல்லிக் காண்பிப்பேன்.</span>
<span class="v-num v-3 " data-id="bibleJsn">3&nbsp;</span><span class="v JB36_3" data-id="JB36_3">நான் தூரத்திலிருந்து என் ஞானத்தைக் கொண்டுவந்து, என்னை உண்டாக்கினவருடைய நீதியை விளங்கச்செய்வேன்.</span>
<span class="v-num v-4 " data-id="bibleJsn">4&nbsp;</span><span class="v JB36_4" data-id="JB36_4">மெய்யாகவே என் வார்த்தைகள் பொய்யில்லாமல் இருக்கும்; உம்முடன் பேசுகிறவன் அறிவில் தேறினவன்.</span>
<span class="v-num v-5 " data-id="bibleJsn">5&nbsp;</span><span class="v JB36_5" data-id="JB36_5">இதோ, தேவன் மகத்துவமுள்ளவர், அவர் ஒருவரையும் தள்ளிவிடமாட்டார்; மன உருக்கத்திலும் அவர் மகத்துவமுள்ளவர்.</span>
<span class="v-num v-6 " data-id="bibleJsn">6&nbsp;</span><span class="v JB36_6" data-id="JB36_6">அவர் துன்மார்க்கரைப் பிழைக்க விடாதிருக்கிறார்; சிறுமையானவர்களின் நியாயத்தை விசாரிக்கிறார்.</span>
<span class="v-num v-7 " data-id="bibleJsn">7&nbsp;</span><span class="v JB36_7" data-id="JB36_7">அவர் தம்முடைய கண்களை நீதிமான்களைவிட்டு விலக்காமல், அவர்களை ராஜாக்களுடன் சிங்காசனத்தில் ஏறவும், உயர்ந்த இடத்தில் என்றைக்கும் அமர்ந்திருக்கவும் செய்கிறார்.</span>
<span class="v-num v-8 " data-id="bibleJsn">8&nbsp;</span><span class="v JB36_8" data-id="JB36_8">அவர்கள் விலங்குகள் போடப்பட்டு, உபத்திரவத்தின் கயிறுகளால் கட்டப்பட்டிருந்தாலும்,</span>
<span class="v-num v-9 " data-id="bibleJsn">9&nbsp;</span><span class="v JB36_9" data-id="JB36_9">அவர், அவர்களுடைய செயல்களையும், அதிகமான அவர்களுடைய மீறுதல்களையும் அவர்களுக்குத் தெரியப்படுத்தி,</span>
<span class="v-num v-10 " data-id="bibleJsn">10&nbsp;</span><span class="v JB36_10" data-id="JB36_10">அக்கிரமத்தைவிட்டுத் திரும்பும்படி அவர்கள் காது கேட்க கடிந்துகொள்ளுகிறார்.</span>
<span class="v-num v-11 " data-id="bibleJsn">11&nbsp;</span><span class="v JB36_11" data-id="JB36_11">அவர்கள் அடங்கி அவரை ஆராதித்தால், தங்கள் நாட்களை நன்மையாகவும், தங்கள் வருடங்களைச் செழிப்பான வாழ்வாகவும் போக்குவார்கள்.</span>
<span class="v-num v-12 " data-id="bibleJsn">12&nbsp;</span><span class="v JB36_12" data-id="JB36_12">அடங்கவில்லை என்றால் பட்டயத்திற்கு இரையாகி, ஞானம் அடையாமல் இறந்துபோவார்கள்.</span>
<span class="v-num v-13 " data-id="bibleJsn">13&nbsp;</span><span class="v JB36_13" data-id="JB36_13">மாயமுள்ள இருதயத்தார் கோபத்தைக் குவித்துக்கொள்ளுகிறார்கள்; அவர்களை அவர் கட்டிவைக்கும்போது கெஞ்சிக் கூப்பிடுவார்கள்.</span>
<span class="v-num v-14 " data-id="bibleJsn">14&nbsp;</span><span class="v JB36_14" data-id="JB36_14">அவர்கள் இளவயதிலே இறந்துபோவார்கள்; இழிவானவர்களுக்குள்ளே அவர்கள் இறப்பார்கள்.</span>
<span class="v-num v-15 " data-id="bibleJsn">15&nbsp;</span><span class="v JB36_15" data-id="JB36_15">சிறுமைப்பட்டவர்களை அவர் சிறுமைக்கு விலக்கி, அவர்கள் ஒடுக்கப்பட்டிருக்கும்போது அவர்கள் செவியைத் திறக்கிறார்.</span>
<span class="v-num v-16 " data-id="bibleJsn">16&nbsp;</span><span class="v JB36_16" data-id="JB36_16">அப்படியே அவர் உம்மையும் நெருக்கத்திலிருந்து விலக்கி, இடுக்கமில்லாத விசாலத்திலே வைப்பார்; உம்முடைய உணவுப்பந்தி கொழுமையான பதார்த்தங்களால் நிறைந்திருக்கும்.</span>
<span class="v-num v-17 " data-id="bibleJsn">17&nbsp;</span><span class="v JB36_17" data-id="JB36_17">ஆகாதவன்மேல் வரும் நியாயத்தீர்ப்பு நிறைவேற்றப் பார்ப்பீர்; நியாயமும் நீதியும் உம்மை ஆதரிக்கும்.</span>
<span class="v-num v-18 " data-id="bibleJsn">18&nbsp;</span><span class="v JB36_18" data-id="JB36_18">கடுங்கோபம் உண்டாயிருக்கிறதினால் அவர் உம்மை ஒரு அடியினால் அழித்துவிடாமலிருக்க எச்சரிக்கையாயிரும்; அப்பொழுது மீட்கும் பொருளை அதிகமாகக் கொடுத்தாலும் அதற்கு நீர் தப்பமாட்டீர்.</span>
<span class="v-num v-19 " data-id="bibleJsn">19&nbsp;</span><span class="v JB36_19" data-id="JB36_19">உம்முடைய செல்வத்தை அவர் மதிப்பாரோ? உம்முடைய பொன்னையும், பூரண பராக்கிரமத்தையும் அவர் மதிக்கமாட்டாரே.</span>
<span class="v-num v-20 " data-id="bibleJsn">20&nbsp;</span><span class="v JB36_20" data-id="JB36_20">மக்கள் தங்கள் இடத்தைவிட்டு அழிந்துபோகச்செய்கிற இரவை விரும்பாதிரும்.</span>
<span class="v-num v-21 " data-id="bibleJsn">21&nbsp;</span><span class="v JB36_21" data-id="JB36_21">பாவத்தைத் திரும்பவும் செய்யாமல் எச்சரிக்கையாயிரும்; உபத்திரவத்தைவிட அக்கிரமத்தைத் தெரிந்துகொண்டீரே.</span>
<span class="v-num v-22 " data-id="bibleJsn">22&nbsp;</span><span class="v JB36_22" data-id="JB36_22">இதோ, தேவன் தம்முடைய வல்லமையில் உயர்ந்திருக்கிறார்; அவரைப் போல் போதிக்கிறவர் யார்?</span>
<span class="v-num v-23 " data-id="bibleJsn">23&nbsp;</span><span class="v JB36_23" data-id="JB36_23">அவருடைய வழியின் நியாயத்தை விசாரிக்கத்தகுந்தவன் யார்? நீர் அநியாயம் செய்தீர் என்று சொல்லத்தக்கவன் யார்?</span>
<span class="v-num v-24 " data-id="bibleJsn">24&nbsp;</span><span class="v JB36_24" data-id="JB36_24">மனிதர் நோக்கிப்பார்க்கிற அவருடைய செயல்களை நீர் மகிமைப்படுத்த நினையும்.</span>
<span class="v-num v-25 " data-id="bibleJsn">25&nbsp;</span><span class="v JB36_25" data-id="JB36_25">எல்லா மனிதரும் அதைக் காண்கிறார்களே; தூரத்திலிருந்து அது மனிதருக்கு வெளிப்படுகிறது.</span>
<span class="v-num v-26 " data-id="bibleJsn">26&nbsp;</span><span class="v JB36_26" data-id="JB36_26">இதோ, தேவன் மகத்துவமுள்ளவர்; நாம் அவரை அறிய முடியாது; அவருடைய வருடங்களின் தொகை எண்ணமுடியாதது.</span>
<span class="v-num v-27 " data-id="bibleJsn">27&nbsp;</span><span class="v JB36_27" data-id="JB36_27">அவர் நீர்த்துளிகளை அணுவைப்போல ஏறவைக்கிறார்; அவைகள் மேகத்திலிருந்து மழையாக பொழிகிறது.</span>
<span class="v-num v-28 " data-id="bibleJsn">28&nbsp;</span><span class="v JB36_28" data-id="JB36_28">அதை மேகங்கள் பெய்து, மனிதர்கள் மேல் அதிகமாகப் பொழிகிறது.</span>
<span class="v-num v-29 " data-id="bibleJsn">29&nbsp;</span><span class="v JB36_29" data-id="JB36_29">மேகங்கள் பரவுகிறதையும், அவருடைய கூடாரத்திலிருந்து எழும்பும் குமுறல்களையும் அறியமுடியுமோ?</span>
<span class="v-num v-30 " data-id="bibleJsn">30&nbsp;</span><span class="v JB36_30" data-id="JB36_30">இதோ, அதின்மேல் தம்முடைய மின்னலின் ஒளியை பரப்புகிறார்; சமுத்திரத்தை இருளால் மூடுகிறார்.</span>
<span class="v-num v-31 " data-id="bibleJsn">31&nbsp;</span><span class="v JB36_31" data-id="JB36_31">அவைகளால் மக்களை தண்டிக்கிறவரும், ஆகாரம்கொடுத்து காப்பாற்றுகிறவருமாயிருக்கிறார்.</span>
<span class="v-num v-32 " data-id="bibleJsn">32&nbsp;</span><span class="v JB36_32" data-id="JB36_32">அவர் மின்னலின் ஒளியைத் தமது கைக்குள்ளே மூடி, அது எவைகளையெல்லாம் அடிக்கவேண்டுமென்று கட்டளையிடுகிறார்.</span>
<span class="v-num v-33 " data-id="bibleJsn">33&nbsp;</span><span class="v JB36_33" data-id="JB36_33">அதினால், அவர் செய்ய நினைக்கிறதையும், புயல் எழும்பப்போகிறதையும், ஆடுமாடுகள் தெரியப்படுத்தும்.</span>
</div>

</div><br>
<div class="footnotes">

</div>


</div></div>
</body>


</html>