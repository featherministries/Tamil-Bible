<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>யோபு 7 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="JB.html">Chapter List</a><a class="location" href="JB.html">யோபு 7</a><a class="prev" href="JB6.html">&lt;</a>
<a class="home" href="../index.html">&#9776;</a> 
<a class="next" href="JB8.html">&gt;</a>
</div></div>
<div class="section chapter JB JB7 tamil_irv tam " dir="ltr" lang="tam" data-id="JB7" data-nextid="JB8" data-previd="JB6"><br>
<div class="c">7</div>
<div class="p">
<span class="v-num v-1 " data-id="bibleJsn">1&nbsp;</span><span class="v JB7_1" data-id="JB7_1">பூமியிலே பாடுபட மனிதனுக்குக் குறிக்கப்பட்ட காலம் உண்டல்லவோ? அவனுடைய நாட்கள் ஒரு கூலிக்காரன் நாட்களைப்போல் இருக்கிறதல்லவோ?</span>
<span class="v-num v-2 " data-id="bibleJsn">2&nbsp;</span><span class="v JB7_2" data-id="JB7_2">ஒரு வேலையாள் நிழலை விரும்பி, ஒரு கூலிக்காரன் தன் கூலியை வரப்பார்த்திருக்கிறதுபோல,</span>
<span class="v-num v-3 " data-id="bibleJsn">3&nbsp;</span><span class="v JB7_3" data-id="JB7_3">மாயையான மாதங்கள் என்னுடைய சொந்தமாகி, பிரச்சனையான இரவுகள் எனக்குக் குறிக்கப்பட்டது.</span>
<span class="v-num v-4 " data-id="bibleJsn">4&nbsp;</span><span class="v JB7_4" data-id="JB7_4">நான் படுத்துக்கொள்ளுகிறபோது, எப்பொழுது எழுந்திருப்பேன்? இரவு எப்பொழுது முடியும் என்று சொல்லி, விடியும்வரை உருண்டு புரளுகிறதினால் எனக்குப் போதுமென்றுபோகிறது.</span>
<span class="v-num v-5 " data-id="bibleJsn">5&nbsp;</span><span class="v JB7_5" data-id="JB7_5">என் உடல் பூச்சிகளினாலும், அடைபற்றின புழுதியினாலும் மூடப்பட்டிருக்கிறது; என் தோல் வெடித்து அருவருப்பாயிற்று.</span>
<span class="v-num v-6 " data-id="bibleJsn">6&nbsp;</span><span class="v JB7_6" data-id="JB7_6">என் நாட்கள் நெய்கிறவன் எறிகிற நாடாவிலும் தீவிரமாக ஓடுகிறது; அவைகள் நம்பிக்கையில்லாமல் முடிந்துபோகும்.</span>
<span class="v-num v-7 " data-id="bibleJsn">7&nbsp;</span><span class="v JB7_7" data-id="JB7_7">என் உயிர் காற்றைப்போலிருக்கிறதென்றும், என் கண்கள் இனி நன்மையைக் காணப்போகிறதில்லையென்றும் நினைத்தருளும்.</span>
<span class="v-num v-8 " data-id="bibleJsn">8&nbsp;</span><span class="v JB7_8" data-id="JB7_8">இப்போது என்னைக் காண்கிறவர்களின் கண்கள் இனி என்னைக் காண்பதில்லை; உம்முடைய கண்கள் என்மேல் நோக்கமாயிருக்கிறது; நானோ இல்லாமற்போகிறேன்.</span>
<span class="v-num v-9 " data-id="bibleJsn">9&nbsp;</span><span class="v JB7_9" data-id="JB7_9">மேகம் பறந்துபோகிறதுபோல, பாதாளத்தில் இறங்குகிறவன் இனி ஏறிவரமாட்டான்.</span>
<span class="v-num v-10 " data-id="bibleJsn">10&nbsp;</span><span class="v JB7_10" data-id="JB7_10">இனி தன் வீட்டிற்குத் திரும்பமாட்டான், அவனுடைய இடம் இனி அவனை அறியாது.</span>
<span class="v-num v-11 " data-id="bibleJsn">11&nbsp;</span><span class="v JB7_11" data-id="JB7_11">ஆகையால் நான் என் வாயை அடக்காமல், என் ஆவியின் வேதனையினால் பேசி, என் ஆத்துமாவின் கசப்பினால் அங்கலாய்ப்பேன்.</span>
<span class="v-num v-12 " data-id="bibleJsn">12&nbsp;</span><span class="v JB7_12" data-id="JB7_12">தேவரீர் என்மேல் காவல் வைக்கிறதற்கு நான் சமுத்திரமோ? நான் ஒரு திமிங்கிலமோ?</span>
<span class="v-num v-13 " data-id="bibleJsn">13&nbsp;</span><span class="v JB7_13" data-id="JB7_13">என் கட்டில் எனக்கு ஆறுதல் கொடுக்கும் என்றும், என் படுக்கை என் தவிப்பை ஆற்றும் என்றும் நான் சொல்வேன் என்றால்,</span>
<span class="v-num v-14 " data-id="bibleJsn">14&nbsp;</span><span class="v JB7_14" data-id="JB7_14">நீர் கனவுகளால் என்னைக் கலங்கவைத்து, தரிசனங்களால் எனக்கு பயமுண்டாக்குகிறீர்.</span>
<span class="v-num v-15 " data-id="bibleJsn">15&nbsp;</span><span class="v JB7_15" data-id="JB7_15">அதினால் என் ஆத்துமா, நெருக்கப்பட்டு சாகிறதையும், என் எலும்புகளுடன் உயிரோடிருக்கிறதைவிட, மரணத்தையும் விரும்புகிறது.</span>
<span class="v-num v-16 " data-id="bibleJsn">16&nbsp;</span><span class="v JB7_16" data-id="JB7_16">இப்படியிருக்கிறதை வெறுக்கிறேன்; எந்நாளும் உயிரோடிருக்க விரும்பமாட்டேன், என்னை விட்டுவிடும்; என் நாட்கள் மாயைதானே.</span>
<span class="v-num v-17 " data-id="bibleJsn">17&nbsp;</span><span class="v JB7_17" data-id="JB7_17">மனிதனை நீர் ஒரு பொருட்டாக நினைக்கிறதற்கும், அவன்மேல் சிந்தை வைக்கிறதற்கும்,</span>
<span class="v-num v-18 " data-id="bibleJsn">18&nbsp;</span><span class="v JB7_18" data-id="JB7_18">காலைதோறும் அவனை விசாரிக்கிறதற்கும், நிமிடந்தோறும் அவனைச் சோதிக்கிறதற்கும், அவன் எம்மாத்திரம்?</span>
<span class="v-num v-19 " data-id="bibleJsn">19&nbsp;</span><span class="v JB7_19" data-id="JB7_19">நான் என் உமிழ்நீரை விழுங்காமல் எத்தனைகாலம் என்னை நெகிழாமலும், என்னை விடாமலும் இருப்பீர்.</span>
<span class="v-num v-20 " data-id="bibleJsn">20&nbsp;</span><span class="v JB7_20" data-id="JB7_20">மனிதர்களைக் காப்பவரே, பாவம்செய்தேனானால் உமக்கு நான் செய்யவேண்டியது என்ன? நான் எனக்குத்தானே பாரமாயில்லாமல், நீர் என்னை உமக்குக் குறியாக வைத்தது என்ன?</span>
<span class="v-num v-21 " data-id="bibleJsn">21&nbsp;</span><span class="v JB7_21" data-id="JB7_21">என் மீறுதலை நீர் மன்னிக்காமலும், என் அக்கிரமத்தை நீக்காமலும் இருக்கிறது என்ன? இப்பொழுதே மண்ணில் படுத்துக்கொள்வேன்; விடியற்காலத்திலே என்னைத் தேடுவீரானால் நான் இருக்கமாட்டேன் என்றான்.</span>
</div>

</div><br>
<div class="footnotes">

</div>


</div></div>
</body>


</html>