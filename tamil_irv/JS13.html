<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>யோசுவா 13 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="JS.html">Chapter List</a><a class="location" href="JS.html">யோசுவா 13</a><a class="prev" href="JS12.html">&lt;</a>
<a class="home" href="../index.html">&#9776;</a> 
<a class="next" href="JS14.html">&gt;</a>
</div></div>
<div class="section chapter JS JS13 tamil_irv tam " dir="ltr" lang="tam" data-id="JS13" data-nextid="JS14" data-previd="JS12"><br>
<div class="c">13</div>
<div class="s">சுதந்தரிக்கப்படவேண்டிய தேசம்</div>
<div class="p">
<span class="v-num v-1 " data-id="bibleJsn">1&nbsp;</span><span class="v JS13_1" data-id="JS13_1">யோசுவா வயதுமுதிர்ந்தவனானபோது, கர்த்தர் அவனை நோக்கி: நீ வயதுமுதிர்ந்தவனானாய்; கைப்பற்றிக்கொள்ளவேண்டிய தேசம் இன்னும் மகா விசாலமாக இருக்கிறது.</span>
<span class="v-num v-2 " data-id="bibleJsn">2&nbsp;</span><span class="v JS13_2" data-id="JS13_2">மீதியாக இருக்கிற தேசம் எவைகளென்றால், எகிப்துக்கு எதிரான சீகோர் ஆறு துவங்கிக் கானானியர்களைச் சேர்ந்ததாக என்னப்படும் வடக்கே இருக்கிற எக்ரோனின் எல்லைவரையுள்ள பெலிஸ்தர்களின் எல்லா எல்லைகளும், கெசூரிம் முழுவதும்,</span>
<span class="v-num v-3 " data-id="bibleJsn">3&nbsp;</span><span class="v JS13_3" data-id="JS13_3">காசா, அஸ்தோத், அஸ்கலோன், காத், எக்ரோன் என்கிற பட்டணங்களில் இருக்கிற பெலிஸ்தர்களுடைய ஐந்து அதிபதிகளின் நாடும், ஆவியர்களின் நாடும்,</span>
<span class="v-num v-4 " data-id="bibleJsn">4&nbsp;</span><span class="v JS13_4" data-id="JS13_4">தெற்கே துவங்கி ஆப்பெக்வரை எமோரியர்கள் எல்லைவரை இருக்கிற கானானியர்களின் எல்லா தேசமும், சீதோனியர்களுக்கடுத்த மெயாரா நாடும்,</span>
<span class="v-num v-5 " data-id="bibleJsn">5&nbsp;</span><span class="v JS13_5" data-id="JS13_5">கிப்லியர்களின் நாடும், சூரியன் உதயமாகும் திசையில் எர்மோன் மலையடிவாரத்தில் இருக்கிற பாகால்காத்முதல் ஆமாத்துக்குள் நுழையும்வரையுள்ள லீபனோன் முழுவதும்,</span>
<span class="v-num v-6 " data-id="bibleJsn">6&nbsp;</span><span class="v JS13_6" data-id="JS13_6">லீபனோன் துவங்கி மிஸ்ரபோத்மாயீம்வரை மலைகளில் குடியிருக்கிற அனைவருடைய நாடும், சீதோனியர்களுடைய எல்லா நாடும்தானே. நான் அவர்களை இஸ்ரவேல் மக்களுக்கு முன்பாகத் துரத்துவேன்; நான் உனக்குக் கட்டளையிட்டபடியே, நீ இஸ்ரவேலுக்குப் பங்குகளைக் கொடுக்கச் சீட்டுகளைப்போட்டு தேசத்தைப் பங்கிடவேண்டும்.</span>
<span class="v-num v-7 " data-id="bibleJsn">7&nbsp;</span><span class="v JS13_7" data-id="JS13_7">ஆதலால் இந்த தேசத்தை ஒன்பது கோத்திரங்களுக்கும், மனாசேயின் பாதிக்கோத்திரத்திற்கும் சொந்தமாகும்படிப் பங்கிடு என்றார்.</span>
</div>
<div class="s">யோர்தானுக்குக் கிழக்கேயுள்ள தேசத்தின் பிரிவுகள்</div>
<div class="p">
<span class="v-num v-8 " data-id="bibleJsn">8&nbsp;</span><span class="v JS13_8" data-id="JS13_8">மனாசேயின் பாதிக்கோத்திரத்தார்களும் ரூபனியர்களும் காத்தியர்களும் தங்களுடைய பங்குகளை அடைந்து தீர்ந்தது; அதைக் கர்த்தரின் ஊழியக்காரனாகிய மோசே யோர்தானுக்கு மறுபுறத்தில் கிழக்கே அவர்களுக்குக் கொடுத்தான்.</span>
<span class="v-num v-9 " data-id="bibleJsn">9&nbsp;</span><span class="v JS13_9" data-id="JS13_9">அர்னோன் ஆற்றங்கரையில் இருக்கிற ஆரோவேரும், நதியின் நடுவிலிருக்கிற பட்டணம் துவங்கி தீபோன்வரைக்கும் இருக்கிற மெதெபாவின் சமபூமி அனைத்தையும்,</span>
<span class="v-num v-10 " data-id="bibleJsn">10&nbsp;</span><span class="v JS13_10" data-id="JS13_10">எஸ்போனிலிருந்து அம்மோனியர்களின் எல்லைவரை ஆட்சிசெய்த எமோரியர்களின் ராஜாவாகிய சீகோனுக்குரிய எல்லாப் பட்டணங்களையும்,</span>
<span class="v-num v-11 " data-id="bibleJsn">11&nbsp;</span><span class="v JS13_11" data-id="JS13_11">கீலேயாத்தையும், கெசூரியர்கள் மாகாத்தியர்களுடைய எல்லையிலுள்ள நாட்டையும், எர்மோன் மலை முழுவதையும்,</span>
<span class="v-num v-12 " data-id="bibleJsn">12&nbsp;</span><span class="v JS13_12" data-id="JS13_12">அஸ்தரோத்திலும் எத்ரேயிலும் ஆட்சிசெய்து, மோசே முறியடித்துத் துரத்தின இராட்சதர்களில் மீதியாக இருந்த பாசானின் ராஜாவாகிய ஓகுக்குச் சல்காவரையிருந்த பாசான் முழுவதையும் அவர்களுக்குக் கொடுத்தான்.</span>
<span class="v-num v-13 " data-id="bibleJsn">13&nbsp;</span><span class="v JS13_13" data-id="JS13_13">இஸ்ரவேல் மக்களோ கெசூரியர்களையும் மாகாத்தியர்களையும் துரத்திவிடவில்லை, கெசூரியர்களும் மாகாத்தியர்களும் இந்தநாள்வரை இஸ்ரவேலின் நடுவில் குடியிருக்கிறார்கள்.</span>
<span class="v-num v-14 " data-id="bibleJsn">14&nbsp;</span><span class="v JS13_14" data-id="JS13_14">லேவியர்களின் கோத்திரத்திற்குமட்டும் அவன் பங்கு கொடுக்கவில்லை; இஸ்ரவேலின் தேவனாகிய கர்த்தர் அவர்களுக்குச் சொன்னபடியே, அவருடைய தகனபலிகளே அவர்களுடைய பங்கு.</span>
<span class="v-num v-15 " data-id="bibleJsn">15&nbsp;</span><span class="v JS13_15" data-id="JS13_15">மோசே ரூபன் கோத்திரத்திற்கு அவர்களுடைய வம்சங்களுக்குத்தக்கதாகப் பங்கு கொடுத்தான்.</span>
<span class="v-num v-16 " data-id="bibleJsn">16&nbsp;</span><span class="v JS13_16" data-id="JS13_16">அர்னோன் ஆற்றங்கரையில் இருக்கிற ஆரோவேரும், ஆற்றின் நடுவிலிருக்கிற பட்டணம் துவங்கி மெதெபாவரையுள்ள சமபூமி முழுவதும்,</span>
<span class="v-num v-17 " data-id="bibleJsn">17&nbsp;</span><span class="v JS13_17" data-id="JS13_17">சமபூமியில் இருக்கிற எஸ்போனும், அதின் எல்லாப் பட்டணங்களுமாகிய தீபோன், பாமோத்பாகால், பெத்பாகால் மெயோன்,</span>
<span class="v-num v-18 " data-id="bibleJsn">18&nbsp;</span><span class="v JS13_18" data-id="JS13_18">யாகசா, கெதெமோத், மேபாகாத்,</span>
<span class="v-num v-19 " data-id="bibleJsn">19&nbsp;</span><span class="v JS13_19" data-id="JS13_19">கீரியாத்தாயீம், சிப்மா, பள்ளத்தாக்கின் மலையிலுள்ள செரேத்சகார்,</span>
<span class="v-num v-20 " data-id="bibleJsn">20&nbsp;</span><span class="v JS13_20" data-id="JS13_20">பெத்பேயோர், அஸ்தோத்பிஸ்கா, பெத்யெசிமோத் முதலான</span>
<span class="v-num v-21 " data-id="bibleJsn">21&nbsp;</span><span class="v JS13_21" data-id="JS13_21">சமபூமியிலுள்ள எல்லாப் பட்டணங்களும், எஸ்போனில் ஆட்சிசெய்த சீகோன் என்னும் எமோரியர்களுடைய ராஜாவின் ராஜ்யம் முழுவதும் அவர்கள் எல்லைக்குள்ளானது; அந்தச் சீகோனையும், தேசத்திலே குடியிருந்து சீகோனின் அதிபதியாக இருந்த ஏவி, ரெக்கேம், சூர், ஊர், ரேபா என்னும் மீதியானின் பிரபுக்களையும் மோசே வெட்டிப்போட்டான்.</span>
<span class="v-num v-22 " data-id="bibleJsn">22&nbsp;</span><span class="v JS13_22" data-id="JS13_22">இஸ்ரவேல் மக்கள் வெட்டின மற்றவர்களோடும், பேயோரின் மகனாகிய பாலாம் என்னும் குறிசொல்லுகிறவனையும் பட்டயத்தினால் வெட்டிப்போட்டார்கள்.</span>
<span class="v-num v-23 " data-id="bibleJsn">23&nbsp;</span><span class="v JS13_23" data-id="JS13_23">அப்படியே யோர்தானும் அதற்கடுத்த பகுதியும் ரூபன் கோத்திரத்தின் எல்லையானது; இந்தப் பட்டணங்களும் இவைகளின் கிராமங்களும் ரூபன் கோத்திரத்தார்களுக்கு, அவர்கள் வம்சங்களின்படி வந்த பங்கு.</span>
<span class="v-num v-24 " data-id="bibleJsn">24&nbsp;</span><span class="v JS13_24" data-id="JS13_24">காத் கோத்திரத்திற்கு மோசே அவர்கள் வம்சங்களுக்குத் தகுந்தபடிக் கொடுத்தது என்னவென்றால்:</span>
<span class="v-num v-25 " data-id="bibleJsn">25&nbsp;</span><span class="v JS13_25" data-id="JS13_25">யாசேரும், கீலேயாத்தின் எல்லாப் பட்டணங்களும், ரபாவுக்கு எதிரே இருக்கிற ஆரோவேர்வரையுள்ள அம்மோனியர்களின் பாதித் தேசமும்,</span>
<span class="v-num v-26 " data-id="bibleJsn">26&nbsp;</span><span class="v JS13_26" data-id="JS13_26">எஸ்போன் துவங்கி ராமாத்மிஸ்பே வரை பெத்தொனீம் வரைக்கும் இருக்கிறதும், மகனாயீம் துவங்கி தெபீரின் எல்லைவரை இருக்கிறதும்,</span>
<span class="v-num v-27 " data-id="bibleJsn">27&nbsp;</span><span class="v JS13_27" data-id="JS13_27">எஸ்போனின் ராஜாவாகிய சீகோனுடைய ராஜ்யத்தின் மற்றப் பகுதிகளாகிய பள்ளத்தாக்கில் இருக்கிற பெத்தாராமும், பெத்நிம்ராவும், சுக்கோத்தும் சாப்போனும், யோர்தான்வரை இருக்கிறதும், கிழக்கே யோர்தானின் கரையோரமாக கின்னரேத் கடலின் கடைசிவரைக்கும் இருக்கிறதும், அவர்கள் எல்லைக்குள்ளானது.</span>
<span class="v-num v-28 " data-id="bibleJsn">28&nbsp;</span><span class="v JS13_28" data-id="JS13_28">இந்தப் பட்டணங்களும் இவைகளின் கிராமங்களும் காத் கோத்திரத்தார்களுக்கு, அவர்களுடைய வம்சங்களின்படி வந்த பங்கு.</span>
<span class="v-num v-29 " data-id="bibleJsn">29&nbsp;</span><span class="v JS13_29" data-id="JS13_29">மனாசேயின் பாதிக் கோத்திரத்திற்கும், மோசே அவர்களுடைய வம்சத்திற்குத் தகுந்தபடிக் கொடுத்தான்.</span>
<span class="v-num v-30 " data-id="bibleJsn">30&nbsp;</span><span class="v JS13_30" data-id="JS13_30">மகனாயீம் துவங்கி, பாசானின் ராஜாவாகிய ஓகின் முழு ராஜ்யமாக இருக்கிற பாசான் முழுவதும், பாசானிலுள்ள யாவீரின் எல்லா ஊர்களுமான அறுபது பட்டணங்கள் அவர்களுடைய எல்லைக்குள்ளானது.</span>
<span class="v-num v-31 " data-id="bibleJsn">31&nbsp;</span><span class="v JS13_31" data-id="JS13_31">பாதிக் கீலேயாத்தையும், பாசானிலே அஸ்தரோத், எத்ரேயி என்னும் ஓகு ராஜ்யத்தின் பட்டணங்களையும், மனாசேயின் மகனாகிய மாகீரின் மக்கள் பாதிபேருக்கு அவர்களுடைய வம்சங்களின்படியே கொடுத்தான்.</span>
<span class="v-num v-32 " data-id="bibleJsn">32&nbsp;</span><span class="v JS13_32" data-id="JS13_32">மோசே கிழக்கே எரிகோவின் அருகே யோர்தானுக்கு அக்கரையில் இருக்கிற மோவாபின் சமவெளிகளில் பங்குகளாகக் கொடுத்தவைகள் இவைகளே.</span>
<span class="v-num v-33 " data-id="bibleJsn">33&nbsp;</span><span class="v JS13_33" data-id="JS13_33">லேவி கோத்திரத்திற்கு மோசே பங்கு கொடுக்கவில்லை, இஸ்ரவேலின் தேவனாகிய கர்த்தர் அவர்களுக்குச் சொல்லியிருந்தபடி, அவரே அவர்களுடைய பங்கு.</span>
</div>

</div><br>
<div class="footnotes">

</div>


</div></div>
</body>


</html>