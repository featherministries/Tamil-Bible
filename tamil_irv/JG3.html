<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>நியாயாதிபதிகள் 3 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="JG.html">Chapter List</a><a class="location" href="JG.html">நியாயாதிபதிகள் 3</a><a class="prev" href="JG2.html">&lt;</a>
<a class="home" href="../index.html">&#9776;</a> 
<a class="next" href="JG4.html">&gt;</a>
</div></div>
<div class="section chapter JG JG3 tamil_irv tam " dir="ltr" lang="tam" data-id="JG3" data-nextid="JG4" data-previd="JG2"><br>
<div class="c">3</div>
<div class="s">கர்த்தர் இஸ்ரவேலர்களின் போர்த்திறமையை சோதித்தல்</div>
<div class="p">
<span class="v-num v-1 " data-id="bibleJsn">1&nbsp;</span><span class="v JG3_1" data-id="JG3_1">கானான் தேசத்தில் நடந்த எல்லா யுத்தங்களையும் அறியாமலிருந்த இஸ்ரவேலர்களாகிய அனைவரையும் சோதிப்பதற்காகவும்,</span>
<span class="v-num v-2 " data-id="bibleJsn">2&nbsp;</span><span class="v JG3_2" data-id="JG3_2">இஸ்ரவேலின் புதிய சந்ததியாரும், அதற்குமுன்பு யுத்தம் செய்ய அறியாமலிருந்தவர்களும் அவைகளை அறியும்படி பழக்குவிப்பதற்காகவும் கர்த்தர் விட்டுவைத்தவர்கள் யாரென்றால்:</span>
<span class="v-num v-3 " data-id="bibleJsn">3&nbsp;</span><span class="v JG3_3" data-id="JG3_3">பெலிஸ்தர்களின் ஐந்து அதிபதிகளும், எல்லா கானானியர்களும், சீதோனியர்களும், பாகால் எர்மோன் துவங்கி ஆமாத்திற்குள் நுழையும்வரைக்கும் லீபனோனின் மலைகளிலே குடியிருக்கிற ஏவியர்களுமே.</span>
<span class="v-num v-4 " data-id="bibleJsn">4&nbsp;</span><span class="v JG3_4" data-id="JG3_4">கர்த்தர் மோசேயைக்கொண்டு தங்களுடைய பிதாக்களுக்கு விதித்த கட்டளைகளுக்கு இஸ்ரவேலர்கள் கீழ்ப்படிவார்களோ என்று அறியும்படி, இஸ்ரவேலர்கள் அவர்களாலே சோதிப்பதற்காக அவர்கள் விடப்பட்டிருந்தார்கள்.</span>
<span class="v-num v-5 " data-id="bibleJsn">5&nbsp;</span><span class="v JG3_5" data-id="JG3_5">இப்படி இஸ்ரவேல் மக்கள், கானானியர்கள், ஏத்தியர்கள், எமோரியர்கள், பெரிசியர்கள், ஏவியர்கள், எபூசியர்களாகிய இவர்களின் நடுவே குடியிருந்து,</span>
<span class="v-num v-6 " data-id="bibleJsn">6&nbsp;</span><span class="v JG3_6" data-id="JG3_6">அவர்களுடைய மகள்களை திருமணம்செய்து, தங்களுடைய மகள்களை அவர்களுடைய மகன்களுக்குக் கொடுத்து, அவர்களுடைய தெய்வங்களைத் தொழுதுகொண்டார்கள்.</span>
</div>
<div class="s">முதல் நியாயாதிபதியாகிய ஒத்னியேல்</div>
<div class="p">
<span class="v-num v-7 " data-id="bibleJsn">7&nbsp;</span><span class="v JG3_7" data-id="JG3_7">இப்படி இஸ்ரவேல் மக்கள் கர்த்தரின் பார்வைக்குத் தீமையானதைச் செய்து, தங்கள் தேவனாகிய கர்த்தரை மறந்து, பாகால்களையும் தோப்பு விக்கிரகங்களையும் தொழுதுகொள்கிறபோது,</span>
<span class="v-num v-8 " data-id="bibleJsn">8&nbsp;</span><span class="v JG3_8" data-id="JG3_8">கர்த்தர் இஸ்ரவேலின்மேல் கோபம் கொண்டு அவர்களை மெசொப்பொத்தாமியாவின் ராஜாவாகிய கூசான்ரிஷதாயீமின் கையிலே விற்றுப்போட்டார்; இப்படியே இஸ்ரவேல் மக்கள் கூசான்ரிஷதாயீமை எட்டு வருடங்கள் பணிந்துகொண்டார்கள்.</span>
<span class="v-num v-9 " data-id="bibleJsn">9&nbsp;</span><span class="v JG3_9" data-id="JG3_9">இஸ்ரவேல் மக்கள் கர்த்தரை நோக்கிக் கூப்பிட்டபோது, கர்த்தர் இஸ்ரவேல் மக்களை காப்பாற்றும்படி காலேபின் தம்பியான கேனாசுடைய மகனான ஒத்னியேல் என்னும் ஒரு இரட்சகனை அவர்களுக்கு எழும்பச்செய்தார்.</span>
<span class="v-num v-10 " data-id="bibleJsn">10&nbsp;</span><span class="v JG3_10" data-id="JG3_10">அவன்மேல் கர்த்தருடைய ஆவி வந்து அவனை பெலப்படுத்தியதால், அவன் இஸ்ரவேலை நியாயம் விசாரித்து, யுத்தம்செய்யப் புறப்பட்டான்; கர்த்தர் மெசொப்பொத்தாமியாவின் ராஜாவாகிய கூசான்ரிஷதாயீமை அவன் கையிலே ஒப்புக்கொடுத்தார்; ஆகையால் அவனுடைய கை கூசான்ரிஷதாயீமின்மேல் பெலங்கொண்டது.</span>
<span class="v-num v-11 " data-id="bibleJsn">11&nbsp;</span><span class="v JG3_11" data-id="JG3_11">தேசம் நாற்பது வருடங்கள் அமைதலாக இருந்தது. கேனாசின் மகனான ஒத்னியேல் இறந்துபோனான்.</span>
</div>
<div class="s">நியாயாதிபதியாகிய ஏகூத்</div>
<div class="p">
<span class="v-num v-12 " data-id="bibleJsn">12&nbsp;</span><span class="v JG3_12" data-id="JG3_12">இஸ்ரவேல் மக்கள் மறுபடியும் கர்த்தரின் பார்வைக்குத் தீமையானதைச் செய்தார்கள்; அவர்கள் கர்த்தரின் பார்வைக்குத் தீமையானதைச் செய்தபடியால், கர்த்தர் எக்லோன் என்னும் மோவாபின் ராஜாவை இஸ்ரவேலிற்கு எதிராக பெலனடையச் செய்தார்.</span>
<span class="v-num v-13 " data-id="bibleJsn">13&nbsp;</span><span class="v JG3_13" data-id="JG3_13">அவன் அம்மோனிய மக்களையும் அமலேக்கியர்களையும் அழைத்துக்கொண்டுவந்து, இஸ்ரவேலை முறியடித்தான்; பேரீச்சை மரங்களின் பட்டணத்தையும் பிடித்தான்.</span>
<span class="v-num v-14 " data-id="bibleJsn">14&nbsp;</span><span class="v JG3_14" data-id="JG3_14">இவ்வாறு இஸ்ரவேல் மக்கள் எக்லோன் என்னும் மோவாபின் ராஜாவைப் பதினெட்டு வருடங்கள் பணிந்துகொண்டார்கள்.</span>
<span class="v-num v-15 " data-id="bibleJsn">15&nbsp;</span><span class="v JG3_15" data-id="JG3_15">இஸ்ரவேல் மக்கள் கர்த்தரை நோக்கிக் கூப்பிட்டபோது, கர்த்தர் அவர்களுக்குப் பென்யமீன் கோத்திரத்தானாகிய கேராவின் மகன் ஏகூத் என்னும் இரட்சகனை எழும்பச்செய்தார்; அவன் இடதுகைப் பழக்கமுள்ளவனாக இருந்தான்; அவனுடைய கையிலே இஸ்ரவேல் மக்கள் மோவாபின் ராஜாவாகிய எக்லோனுக்குக் காணிக்கை அனுப்பினார்கள்.</span>
<span class="v-num v-16 " data-id="bibleJsn">16&nbsp;</span><span class="v JG3_16" data-id="JG3_16">ஏகூத், இருபுறமும் கூர்மையான ஒரு முழ நீளமுமான ஒரு பட்டயத்தை உண்டாக்கி, அதைத் தன்னுடைய ஆடைக்குள்ளே தன்னுடைய வலதுபுற இடுப்பிலே கட்டிக்கொண்டு,</span>
<span class="v-num v-17 " data-id="bibleJsn">17&nbsp;</span><span class="v JG3_17" data-id="JG3_17">காணிக்கையை மோவாபின் ராஜாவாகிய எக்லோனுக்குச் செலுத்தினான்; எக்லோன் மிகவும் பருமனான மனிதனாக இருந்தான்.</span>
<span class="v-num v-18 " data-id="bibleJsn">18&nbsp;</span><span class="v JG3_18" data-id="JG3_18">அவன் காணிக்கையைச் செலுத்தி முடிந்தபின்பு, காணிக்கையைச் சுமந்து வந்த மக்களை அனுப்பிவிட்டான்.</span>
<span class="v-num v-19 " data-id="bibleJsn">19&nbsp;</span><span class="v JG3_19" data-id="JG3_19">அவனோ கில்காலிலுள்ள சிலைகள் இருக்கும் இடத்திலிருந்து திரும்பிவந்து: ராஜாவே, உம்மிடத்தில் சொல்லவேண்டிய இரகசியமான ஒரு வார்த்தை உண்டு என்றான். அதற்கு அவன்: பொறு என்றான்; அப்பொழுது அவனிடத்தில் நின்ற அனைவரும் அவனை விட்டு வெளியே போய்விட்டார்கள்.</span>
<span class="v-num v-20 " data-id="bibleJsn">20&nbsp;</span><span class="v JG3_20" data-id="JG3_20">ஏகூத் அவன் அருகில் போனான்; அவனோ தனக்குத் தனியாக இருந்த குளிர்ச்சியான மேல் வீட்டு அறையில் உட்கார்ந்திருந்தான்; அப்பொழுது ஏகூத்: உம்மிடம் சொல்லவேண்டிய தேவ வாக்கு என்னிடம் உண்டு என்றான்; அவன் தன்னுடைய இருக்கையிலிருந்து எழுந்தான்.</span>
<span class="v-num v-21 " data-id="bibleJsn">21&nbsp;</span><span class="v JG3_21" data-id="JG3_21">உடனே ஏகூத் தன்னுடைய இடதுகையை நீட்டி, தன்னுடைய வலதுபுற இடுப்பிலே கட்டியிருந்த பட்டயத்தை உருவி, அதை அவனுடைய வயிற்றிற்குள் குத்தினான்.</span>
<span class="v-num v-22 " data-id="bibleJsn">22&nbsp;</span><span class="v JG3_22" data-id="JG3_22">கத்தியோடு கைப்பிடியும் உள்ளே போனது; அவனுடைய வயிற்றிற்குள் போன கத்தியை இவன் இழுக்கமுடியாதபடி, கொழுப்பு கத்தியைச் சுற்றிக் கொண்டது; அது பின்புறமாக வந்தது.</span>
<span class="v-num v-23 " data-id="bibleJsn">23&nbsp;</span><span class="v JG3_23" data-id="JG3_23">ஏகூத் புறப்பட்டு, மேல் வீட்டு அறையின் கதவை மூடிப் பூட்டிவிட்டு, தலைவாசல் வழியாகப் போய்விட்டான்.</span>
<span class="v-num v-24 " data-id="bibleJsn">24&nbsp;</span><span class="v JG3_24" data-id="JG3_24">அவன் போனபின்பு வேலைக்காரர்கள் வந்து பார்த்தார்கள்; இதோ, மேல் வீட்டு அறையின் கதவு பூட்டியிருந்தது; ஆகையால் அவர் அந்தக் குளிர்ச்சியான வீட்டிலே கழிவறையில் இருக்கலாம் என்றார்கள்.</span>
<span class="v-num v-25 " data-id="bibleJsn">25&nbsp;</span><span class="v JG3_25" data-id="JG3_25">அவர்கள் சலித்துப்போகும் வரைக்கும் காத்திருந்தார்கள்; அவன் மேல் வீட்டு அறையின் கதவைத் திறக்கவில்லை; ஆகையால் ஒரு திறவுகோலை எடுத்துத் திறந்தார்கள்; இதோ, அவர்களுடைய எஜமான் தரையிலே இறந்துக்கிடந்தான்.</span>
<span class="v-num v-26 " data-id="bibleJsn">26&nbsp;</span><span class="v JG3_26" data-id="JG3_26">அவர்கள் தாமதித்துக்கொண்டிருந்தபோது, ஏகூத் ஓடிப்போய், சிலைகளுள்ள இடத்தைக் கடந்து, சேயிராத்தைச் சேர்ந்து தப்பினான்.</span>
<span class="v-num v-27 " data-id="bibleJsn">27&nbsp;</span><span class="v JG3_27" data-id="JG3_27">அங்கே வந்தபோது எப்பிராயீம் மலையில் எக்காளம் ஊதினான்; அப்பொழுது இஸ்ரவேல் மக்கள் அவனோடு மலையிலிருந்து இறங்கினார்கள்; அவன் அவர்களுக்கு முன்பாக நடந்து:</span>
<span class="v-num v-28 " data-id="bibleJsn">28&nbsp;</span><span class="v JG3_28" data-id="JG3_28">என்னைப் பின்தொடர்ந்து வாருங்கள்; கர்த்தர் உங்கள் எதிரிகளாகிய மோவாபியர்களை உங்களுடைய கைகளில் ஒப்புக்கொடுத்தார் என்றான். அவர்கள் அவனைப் பின்தொடர்ந்துபோய், மோவாபுக்கு எதிரான யோர்தான் துறைமுகத்தைப் பிடித்து, ஒருவனையும் கடந்துபோகவிடாமல்,</span>
<span class="v-num v-29 " data-id="bibleJsn">29&nbsp;</span><span class="v JG3_29" data-id="JG3_29">அக்காலத்திலே மோவாபியர்களில் ஏறக்குறையப் பத்தாயிரம் பேரை வெட்டினார்கள்; அவர்கள் எல்லாரும் திறமையுள்ளவர்களும் பலசாலிகளுமாயிருந்தார்கள்; அவர்களில் ஒருவனும் தப்பவில்லை.</span>
<span class="v-num v-30 " data-id="bibleJsn">30&nbsp;</span><span class="v JG3_30" data-id="JG3_30">இப்படியே அந்த நாளிலே மோவாப் இஸ்ரவேலுடைய கையின்கீழ் தாழ்த்தப்பட்டது; அதனாலே தேசம் எண்பது வருடங்கள் அமைதலாக இருந்தது.</span>
</div>
<div class="s">நியாயாதிபதியாகிய சம்கார்</div>
<div class="p">
<span class="v-num v-31 " data-id="bibleJsn">31&nbsp;</span><span class="v JG3_31" data-id="JG3_31">அவனுக்குப்பின்பு ஆனாத்தின் மகன் சம்கார் எழும்பினான்; அவன் பெலிஸ்தர்களில் அறுநூறு பேரை, கால்நடைகளை நடத்த பயன்படுத்தப்படும் ஒரு கோலால் கொன்றான்; அவனும் இஸ்ரவேலைக் காப்பாற்றினான்.</span>
</div>

</div><br>
<div class="footnotes">

</div>


</div></div>
</body>


</html>