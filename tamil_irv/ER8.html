<!DOCTYPE html>
<html>


<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>எஸ்றா 8 </title>
<link href="../css/mobile.css" rel="stylesheet" />

</head>
<body dir="ltr" class="section-document">
<div class="header"><div class="nav">
<a class="name" href="ER.html">Chapter List</a><a class="location" href="ER.html">எஸ்றா 8</a><a class="prev" href="ER7.html">&lt;</a>
<a class="home" href="../index.html">&#9776;</a> 
<a class="next" href="ER9.html">&gt;</a>
</div></div>
<div class="section chapter ER ER8 tamil_irv tam " dir="ltr" lang="tam" data-id="ER8" data-nextid="ER9" data-previd="ER7"><br>
<div class="c">8</div>
<div class="s">எஸ்றாவுடன் திரும்பிவந்த வம்சத்தலைவர்களின் அட்டவணை</div>
<div class="p">
<span class="v-num v-1 " data-id="bibleJsn">1&nbsp;</span><span class="v ER8_1" data-id="ER8_1">அர்தசஷ்டா ராஜா அரசாளும் காலத்தில் பாபிலோனிலிருந்து என்னுடன் வந்த தங்கள் பிதாக்களுடைய வம்சங்களின் தலைவர்களும் அவர்கள் வம்ச அட்டவணைகளுமாவன:</span>
<span class="v-num v-2 " data-id="bibleJsn">2&nbsp;</span><span class="v ER8_2" data-id="ER8_2">பினெகாசின் மகன்களில் கெர்சோம், இத்தாமாரின் மகன்களில் தானியேல், தாவீதின் மகன்களில் அத்தூஸ்,</span>
<span class="v-num v-3 " data-id="bibleJsn">3&nbsp;</span><span class="v ER8_3" data-id="ER8_3">பாரோஷின் மகன்களில் ஒருவனான செக்கனியாவின் மகன்களில் சகரியாவும், அவனுடன் வம்ச அட்டவணையில் எழுதியிருக்கிற நூற்று ஐம்பது ஆண்மக்களும்,</span>
<span class="v-num v-4 " data-id="bibleJsn">4&nbsp;</span><span class="v ER8_4" data-id="ER8_4">பாகாத்மோவாபின் மகன்களில் செரகியாவின் மகனாகிய எலியோனாயும், அவனுடன் இருநூறு ஆண்மக்களும்,</span>
<span class="v-num v-5 " data-id="bibleJsn">5&nbsp;</span><span class="v ER8_5" data-id="ER8_5">செக்கனியாவின் மகன்களில் யகசியேலின் மகனும், அவனுடன் முந்நூறு ஆண்மக்களும்,</span>
<span class="v-num v-6 " data-id="bibleJsn">6&nbsp;</span><span class="v ER8_6" data-id="ER8_6">ஆதினின் மகன்களில் யோனத்தானின் மகனாகிய ஏபேதும், அவனுடன் ஐம்பது ஆண்மக்களும்,</span>
<span class="v-num v-7 " data-id="bibleJsn">7&nbsp;</span><span class="v ER8_7" data-id="ER8_7">ஏலாமின் மகன்களில் அதலியாவின் மகனாகிய எஷாயாவும், அவனுடன் எழுபது ஆண்மக்களும்,</span>
<span class="v-num v-8 " data-id="bibleJsn">8&nbsp;</span><span class="v ER8_8" data-id="ER8_8">செப்பதியாவின் மகன்களில் மிகவேலின் மகனாகிய செப்பதியாவும், அவனுடன் எண்பது ஆண்மக்களும்,</span>
<span class="v-num v-9 " data-id="bibleJsn">9&nbsp;</span><span class="v ER8_9" data-id="ER8_9">யோவாபின் மகன்களில் யெகியேலின் மகனாகிய ஒபதியாவும், அவனுடன் இருநூற்றுப் பதினெட்டு ஆண்மக்களும்,</span>
<span class="v-num v-10 " data-id="bibleJsn">10&nbsp;</span><span class="v ER8_10" data-id="ER8_10">செலோமித்தின் மகன்களில் யொசிபியாவின் மகனும், அவனுடன் நூற்று அறுபது ஆண்மக்களும்,</span>
<span class="v-num v-11 " data-id="bibleJsn">11&nbsp;</span><span class="v ER8_11" data-id="ER8_11">பெயாயின் மகன்களில் பெயாயின் மகனாகிய சகரியாவும், அவனுடன் இருபத்தெட்டு ஆண்மக்களும்,</span>
<span class="v-num v-12 " data-id="bibleJsn">12&nbsp;</span><span class="v ER8_12" data-id="ER8_12">அஸ்காதின் மகன்களில் காத்தானின் மகனாகிய யோகனானும், அவனுடன் நூற்றுப்பத்து ஆண்மக்களும்,</span>
<span class="v-num v-13 " data-id="bibleJsn">13&nbsp;</span><span class="v ER8_13" data-id="ER8_13">அதோனிகாமின் கடைசிப் புத்திரரான எலிபேலேத், ஏயெல், செமாயா என்னும் பெயர்களுள்ளவர்களும், அவர்களுடன் அறுபது ஆண்மக்களும்,</span>
<span class="v-num v-14 " data-id="bibleJsn">14&nbsp;</span><span class="v ER8_14" data-id="ER8_14">பிக்வாயின் மகன்களில் ஊத்தாயும், சபூதும், அவர்களுடன் எழுபது ஆண்மக்களுமே.</span>
</div>
<div class="s">எருசலேமுக்குத் திரும்புதல்</div>
<div class="p">
<span class="v-num v-15 " data-id="bibleJsn">15&nbsp;</span><span class="v ER8_15" data-id="ER8_15">இவர்களை நான் அகாவாவுக்கு ஓடுகிற நதிக்கு அருகில் கூட்டிக்கொண்டுபோனேன்; அங்கே மூன்று நாட்கள் தங்கியிருந்தோம்; நான் மக்களையும் ஆசாரியர்களையும் பார்வையிடும்போது, லேவியின் புத்திரரில் ஒருவரையும் அங்கே காணவில்லை.</span>
<span class="v-num v-16 " data-id="bibleJsn">16&nbsp;</span><span class="v ER8_16" data-id="ER8_16">ஆகையால் நான் எலியேசர், அரியேல், செமாயா, எல்நாத்தான், யாரிப், எல்நாத்தான், நாத்தான், சகரியா, மிசுல்லாம் என்னும் தலைவரையும், யோயாரிப், எல்நாத்தான் என்னும் புத்திமான்களையும் அழைப்பித்து,</span>
<span class="v-num v-17 " data-id="bibleJsn">17&nbsp;</span><span class="v ER8_17" data-id="ER8_17">கசிப்பியா என்னும் இடத்திலிருக்கிற தலைவனாகிய இத்தோவிடத்திற்குச் செய்தி கொண்டுபோக அவர்களுக்குக் கற்பித்து, நமது தேவனுடைய ஆலயத்துப் பணிவிடைக்காரர்களை எங்களிடத்திற்கு அழைத்துவரும்படி, அவர்கள் கசிப்பியா என்னும் இடத்திலிருக்கிற தங்கள் சகோதரனாகிய இத்தோவுக்கும், நிதனீமியர்களுக்கும் சொல்லவேண்டிய வார்த்தைகளைச் சொல்லிக்கொடுத்தேன்.</span>
<span class="v-num v-18 " data-id="bibleJsn">18&nbsp;</span><span class="v ER8_18" data-id="ER8_18">அவர்கள் எங்கள்மேல் இருந்த எங்கள் தேவனுடைய தயையுள்ள கரத்தின்படியே, இஸ்ரவேலுக்குப் பிறந்த லேவியின் மகனாகிய மகேலியின் மகன்களில் புத்தியுள்ள மனிதனாகிய செரெபியாவும் அவனுடைய மகன்களும் சகோதரர்களுமான பதினெட்டுப்பேரையும்,</span>
<span class="v-num v-19 " data-id="bibleJsn">19&nbsp;</span><span class="v ER8_19" data-id="ER8_19">மெராரியரின் மகன்களில் அஷபியாவும் அவனுடன் எஷாயாவும் அவனுடைய சகோதரர்களும் அவர்கள் மகன்களுமான இருபதுபேரையும்,</span>
<span class="v-num v-20 " data-id="bibleJsn">20&nbsp;</span><span class="v ER8_20" data-id="ER8_20">தாவீதும் பிரபுக்களும் லேவியர்களுக்குப் பணிவிடைக்காரர்களாக வைத்த நிதனீமியரில் இருநூற்று இருபதுபேரையும், எங்களிடத்தில் அழைத்துக்கொண்டு வந்தார்கள்; அவர்கள் எல்லோருடைய பெயர்களும் குறிக்கப்பட்டன.</span>
<span class="v-num v-21 " data-id="bibleJsn">21&nbsp;</span><span class="v ER8_21" data-id="ER8_21">அப்பொழுது நாங்கள் எங்கள் தேவனுக்கு முன்பாக எங்களைத் தாழ்த்துகிறதற்கும், எங்களுக்காகவும் எங்கள் பிள்ளைகளுக்காகவும் எங்கள் அனைத்து பொருட்களுக்காகவும் செவ்வையான வழியைத் தேடுகிறதற்கும், நான் அங்கே அந்த அகாவா நதிக்கு அருகில் உபவாசத்தை அறிவித்தேன்.</span>
<span class="v-num v-22 " data-id="bibleJsn">22&nbsp;</span><span class="v ER8_22" data-id="ER8_22">வழியிலே சத்துருவை விலக்கி, எங்களுக்குத் துணைசெய்யும்படி, நான் ராஜாவினிடத்தில் சேவகரையும் குதிரைவீரர்களையும் கேட்க வெட்கப்பட்டிருந்தேன்; எங்கள் தேவனுடைய கரம் தம்மைத் தேடுகிற எல்லோர்மேலும் அவர்களுக்கு நன்மையாக இருக்கிறதென்றும், அவருடைய வல்லமையும் அவருடைய கோபமும் அவரைவிட்டு விலகுகிறவர்கள் எல்லோர்மேலும் இருக்கிறதென்றும், நாங்கள் ராஜாவுக்குச் சொல்லியிருந்தோம்.</span>
<span class="v-num v-23 " data-id="bibleJsn">23&nbsp;</span><span class="v ER8_23" data-id="ER8_23">அப்படியே நாங்கள் உபவாசம்செய்து, எங்கள் தேவனிடத்திலே அதைத் தேடினோம்; எங்கள் விண்ணப்பத்தைக் கேட்டருளினார்.</span>
<span class="v-num v-24 " data-id="bibleJsn">24&nbsp;</span><span class="v ER8_24" data-id="ER8_24">பின்பு நான் ஆசாரியர்களின் தலைவரிலே பன்னிரண்டுபேராகிய செரெபியாவையும், அஷ்பியாவையும், அவர்களுடைய சகோதரர்களிலே பத்துப்பேரையும் பிரித்தெடுத்து,</span>
<span class="v-num v-25 " data-id="bibleJsn">25&nbsp;</span><span class="v ER8_25" data-id="ER8_25">ராஜாவும், அவருடைய ஆலோசனைக்காரர்களும், அவருடைய பிரபுக்களும், அங்கேயிருந்த அனைத்து இஸ்ரவேலரும், எங்கள் தேவனுடைய ஆலயத்துக்கென்று எடுத்துக்கொடுத்த காணிக்கையாகிய வெள்ளியையும், பொன்னையும், பொருட்களையும் அவர்களிடத்தில் எடைபோட்டுக் கொடுத்தேன்.</span>
<span class="v-num v-26 " data-id="bibleJsn">26&nbsp;</span><span class="v ER8_26" data-id="ER8_26">அவர்கள் கையிலே நான் அறுநூற்று ஐம்பது தாலந்து வெள்ளியையும், நூறு தாலந்து நிறையான வெள்ளிப் பொருட்களையும், நூறு தாலந்து பொன்னையும்,</span>
<span class="v-num v-27 " data-id="bibleJsn">27&nbsp;</span><span class="v ER8_27" data-id="ER8_27">ஆயிரம் தங்கக்காசு பெறுமான இருபது பொற்கிண்ணங்களையும், பொன்னைப்போல எண்ணப்பட்ட பளபளப்பான இரண்டு நல்ல வெண்கலப் பாத்திரங்களையும் எடைபோட்டுக்கொடுத்து,</span>
<span class="v-num v-28 " data-id="bibleJsn">28&nbsp;</span><span class="v ER8_28" data-id="ER8_28">அவர்களை நோக்கி: நீங்கள் கர்த்தருக்குப் பரிசுத்தமானவர்கள்; இந்தப் பொருட்களும், உங்கள் பிதாக்களுடைய தேவனாகிய கர்த்தருக்கு மனஉற்சாகமாகச் செலுத்தப்பட்ட இந்த வெள்ளியும், இந்தப் பொன்னும் பரிசுத்தமானவைகள்.</span>
<span class="v-num v-29 " data-id="bibleJsn">29&nbsp;</span><span class="v ER8_29" data-id="ER8_29">நீங்கள் அதை எருசலேமிலிருக்கிற தேவனுடைய ஆலயத்தின் அறைகளில் ஆசாரியர்கள் லேவியருடைய பிரபுக்களுக்கும், இஸ்ரவேலுடைய வம்சத்தலைவர்களுக்கும் முன்பாக எடைபோட்டு ஒப்புவிக்குமட்டும் விழிப்பாயிருந்து, அதைக் காத்துக்கொள்ளுங்கள் என்றேன்.</span>
<span class="v-num v-30 " data-id="bibleJsn">30&nbsp;</span><span class="v ER8_30" data-id="ER8_30">அப்படியே அந்த ஆசாரியர்களும் லேவியர்களும், அந்த வெள்ளியையும் பொன்னையும் பொருட்களையும் எருசலேமிலிருக்கிற எங்கள் தேவனுடைய ஆலயத்திற்குக் கொண்டுபோகும்படிக்கு, எடைபோட்டுகொண்டார்கள்.</span>
</div>
<div class="p">
<span class="v-num v-31 " data-id="bibleJsn">31&nbsp;</span><span class="v ER8_31" data-id="ER8_31">நாங்கள் எருசலேமுக்குப்போக, முதலாம் மாதம் பன்னிரண்டாம் தேதியிலே, அகாவா நதியைவிட்டுப் பயணம் புறப்பட்டோம்; எங்கள் தேவனுடைய கரம் எங்கள்மேலிருந்து, வழியிலே சத்துருவின் கைக்கும், பதிவிருக்கிறவர்களின் கைக்கும் எங்களைத் தப்புவித்தது.</span>
<span class="v-num v-32 " data-id="bibleJsn">32&nbsp;</span><span class="v ER8_32" data-id="ER8_32">நாங்கள் எருசலேமுக்கு வந்து, அங்கே மூன்றுநாட்கள் இருந்தபின்பு,</span>
<span class="v-num v-33 " data-id="bibleJsn">33&nbsp;</span><span class="v ER8_33" data-id="ER8_33">நான்காம் நாளிலே அந்த வெள்ளியும் பொன்னும் பொருட்களும், எங்கள் தேவனுடைய ஆலயத்தில் ஆசாரியனாகிய உரியாவின் மகன் மெரேமோத்தின் கையிலும், பினெகாசின் மகன் எலெயாசாரின் கையிலும், எல்லாவற்றிற்கும் இருந்த நிறையின்படியேயும் எடைபோட்டு, ஒப்புவிக்கப்பட்டது; யெசுவாவின் மகன் யோசபாத்தும், பின்னூயின் மகன் நொவதியாவும் என்கிற லேவியர்களும் அவர்களுடன் இருந்தார்கள்.</span>
<span class="v-num v-34 " data-id="bibleJsn">34&nbsp;</span><span class="v ER8_34" data-id="ER8_34">அந்த நிறையெல்லாம் அக்காலத்தில் எழுதப்பட்டது.</span>
<span class="v-num v-35 " data-id="bibleJsn">35&nbsp;</span><span class="v ER8_35" data-id="ER8_35">சிறைப்பட்டு மீண்டவர்கள் இஸ்ரவேலின் தேவனுக்குச் சர்வாங்க தகனபலிகளாக இஸ்ரவேல் அனைத்தினிமித்தம் பன்னிரண்டு காளைகளையும், தொண்ணூற்றாறு ஆட்டுக்கடாக்களையும், எழுபத்தேழு ஆட்டுக்குட்டிகளையும், பாவநிவாரணத்துக்காகப் பன்னிரண்டு வெள்ளாட்டுக்கடாக்களையும் பலியிட்டு, அவையெல்லாம் கர்த்தருக்கு சர்வாங்கதகனபலியாகச் செலுத்தினார்கள்.</span>
<span class="v-num v-36 " data-id="bibleJsn">36&nbsp;</span><span class="v ER8_36" data-id="ER8_36">பின்பு ராஜாவின் ஆணைகளை நதிக்கு இப்புறத்திலிருக்கிற ராஜாவின் தேசாதிபதிகளுக்கும் அதிகாரிகளுக்கும் ஒப்புவித்தார்கள்; அப்பொழுது அவர்கள் மக்களுக்கும் தேவனுடைய ஆலயத்திற்கும் உதவியாக இருந்தார்கள்.</span>
</div>

</div><br>
<div class="footnotes">

</div>


</div></div>
</body>


</html>